Ősi bércek

Ősi bércek zegzugos ölében
Vándor állj meg egy szóra,
Találsz-e ott erdők sűrűjében
Szívgyógyító forrásra?


Refrén:
Csak egy hely van ahol felüdül a szív
Isten szava minden vándort odahív,
Bűnös útról térj meg föld bús vándora,
Vár az áldott Golgota.


Amíg töltöd napjaid a völgyben
Sokszor támad a Sátán
Szemeid emeld fel a hegyekre
S időzz sokat Golgotán.


Lelki bajban elgyengül a fényed
Kérd Urad, hogy láss tisztán,
Ott a hegyen van a Jeruzsálem,
Lásd a vándor otthonát!

