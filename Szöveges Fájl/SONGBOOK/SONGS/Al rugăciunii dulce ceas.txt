Al rugăciunii dulce ceas

1.Al rugăciunii dulce ceas 
Mă chemi îngrijorări să las 
Şi mă conduci la Dumnezeu
Să-I spun Lui tot necazul meu, 
Iar când pe cale vin dureri, 
Tu-mi dai depline mângâieri
|: Ce minunat e-acest popas: 
Al rugăciunii dulce glas :|


2.Al rugăciunii dulce ceas
Tu porţi pe aripi al meu glas 
Spre cer, de unde Dumnezeu 
Dă binecuvântări mereu
El zice: “Faţa Mea căutaţi!
Cuvântul vieţii să gustaţi!”
|: Mai mult mă-ncred în al Său glas 
Stând în al rugăciunii ceas :|


3.Al rugăciunii dulce ceas
Vei fi mereu al meu popas, 
Cât timp aici călătoresc 
Şi către cer cu dor privesc
Când trupul meu va fi-n mormânt, 
Iar eu voi fi la Domnul Sfânt 
|: Ca amintire mi-a rămas 
Al rugăciunii dulce ceas :|

