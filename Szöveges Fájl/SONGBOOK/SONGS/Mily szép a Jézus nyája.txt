Mily szép a Jézus nyája

1. Mily szép a Jézus nyája,
E boldog kis sereg.
Áldások égi árja
Öntözi lelküket.
Gazdag legelőn járnak,
Hol patak csörgedez,
Amelynek mindkét partján
Gyümölcsfa lengedez.


Ref.
Mily szép, mily jó,
E boldog állapot!
Vigad szívem,
Ha arra gondolok,
Hogy Ő enyém, enyém,
És nemcsak másoké!
Ahhoz a nyájhoz tartozom,
Mely Jézusé!


2. A forró déli hőség
Nem ér a sík mezőn,
A fák hűs árnyékában
Szendergünk delelőn.
Kis patak vize oltja
Epesztő szomjunkat.
Imádjuk, magasztaljuk
Kedves Pásztorunkat.


3. Mikor az est sötétje
Leszáll a végeken
S az esthajnali csillag
Mosoly&#39;gva megjelen,
Rejtekhelyünk hívogat,
Az ősi Sziklavár,
Hol nyugodtan pihenünk
A sötét éjszakán.

