Când zorii cheamă din somnul greu

1.Când zorii cheamă din somnul greu
Te-ncrede iarăşi în Dumnezeu
|: Înalţă ruga şi gândul sus
Nu-ncepe ziua fără Isus :|


2.Pe drum cu soare, 
Prin ploi sau vânt,
Pe buze poartă un Nume sfânt
|: În orice muncă tu cere-ntâi
Deplină pace, şi-n ea rămâi :|


3.Iar unde-I brazdă prin văi sau lunci,
Sămânţa bună cu drag s-arunci
|: Atunci spre casă, cu ceru-n gând,
Te vei întoarce din nou cântând :|


4.Şi când la rugă vei sta supus,
Deplin în tine va fi Isus
|: Vei spune: 
“Doamne, eşti mulţumit?”
El va răspunde: “Ai biruit!” :|

