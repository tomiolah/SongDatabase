Isten e világot annyira szerette

Isten e világot annyira szerette


1. Isten e világot annyira szerette,
hogy szerettét, egyszülöttét od&#39;adta érette,
Hogy aki hisz benne, poklokra ne menne,
Hanem érte örök élte, üdvössége lenne.


2. Krisztus a világot annyira szerette,
Szégyenfára, keresztfára önként ment érette,
Hogy ott vérét ontsa, a gonoszt megrontsa,
Ámítónak, őskígyónak fullánkját kivonja.


3. Szent Uradat, ember, hát te is szeressed,
Áldozatra átaladva teljes lelked, tested.
Élted érte folyjon, nyelved róla szóljon,
És a szíved, hálás szíved, érte verjen folyton!

