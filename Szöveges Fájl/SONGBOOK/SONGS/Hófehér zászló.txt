Hófehér zászló

1. Hófehér zászló fennen lobogjon,
Riadó zengjen hegy-völgyön át!
Harcosok szíve gyorsan dobogjon,
Meg kell vívnunk a nagy csatát.


A természet nagy templomában
Ajkunkról imádság fakad,
Egyik kézben
a munkaszerszám van,
Míg a másik fegyvert ragad!


Refrén:
Fel ifjúság! harsog a kürt,
Krisztusért mind bátran harcba menjünk!
Koronát nyer aki érte él, hal,
Mert Övé lesz a diadal!


Igaz ügy,
melyért táborba szállunk,
Királyunk, Urunk vár bennünket;
Félúton soha mi meg ne álljunk,
Emeljük égre szemünket!


Nap nékünk ragyog szép tavaszban,
Csillag nékünk gyúl éjjelen,
Szent babér terem
nékünk a harcban,
Félre csüggedés, félelem!

