Az Éden gyászos kapuja

1. Az Éden gyászos kapuja
Íme bezárult.
Az ember fájó könnye hull
Kint a kapun túl.
Ember, sírj, ember, sírj,
Sír az ég veled!
A bűnnek rémes éjébe
Sírva megremeg.


2. Az irgalomnak Istene
Sírva tekint le,
A bűn éjébe induló
Gyönge emberre.
Isten sírt, Isten sírt,
Megkért tégedet.
Az Éden gyászos kapuján
Jézus kilépett.


3. A kínjainknak ösvényén
Jézus velünk járt,
a bűneinkért hordozott
Súlyos keresztfát.
Isten szív, Isten szív,
Megtört érettünk,
A szeretetnek Istene
így lett Megmentőnk!


4. A visszaváltott Édenkert
Íme nyitva áll!
Az üdvnek fényes kapuján
Jézus hazavár.
Isten hív, Isten hív,
Ember, térj haza!
Ma az hív, aki éretted
Vérét áldozta!

