Uram, eddigi utamról

1. Uram, eddigi utamról
Tehozzád visszatérek,
De kérlek, adj erőt nékem,
Hogy ebben célhoz érjek;
Adjad Szentlelkedet nékem,
Ki új szívet teremt bennem
S minden jóra vezérel.


2. Zörgess, a szívem ajtaján
A bűntudat kezével,
Hogy megismerjem igazán
A bűneim ezrével;
Aztán törd meg a szívemet,
Hogy sírjak bűneim felett
Igaz őszinteséggel.


3. Fogadj el, Úr Jézus engem!
Futok szent sebeidbe,
Amelyeket, helyettesem,
Bűnöm miatt nyertél Te.
Én érdemeltem büntetést,
Halált és minden szenvedést,
Melyet magadra vettél.


4. Szent véredben mosd meg, Uram,
Bűntől szennyezett lelkem,
Legyek így tiszta, hófehér,
Amilyennek kell lennem.
Vigasztaljon meg keresztfád.
Adja meg szívem nyugalmát
S vidámíts meg igéddel.

