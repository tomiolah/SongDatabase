Áldás, dicsőség, tisztelet

1. Áldás, dicsőség, tisztelet
A menny dicső Urának,
Ki meggyogyítá lelkemet,
Midőn levert a bánat,
Ki minden bajt lecsillapít,
Ki hinni, bízni megtanít,
Dicsérjük, áldjuk Istent!


2. Bajomban hozzá fordulék,
Könyörgve és kiáltva,
Felém hajolt s mentő kezét
Vigasztalón kitárta,
Ezért dicsérlek, Istenem,
Áldjátok őt mind, velem,
Dicsérjük, áldjuk Istent!


3. Óh, Isten teljes életem
Most már csak téged áldjon,
Hadd, halja meg dicsénekem
Mindenki a világon;
A testem, lelkem téged áld,
Megújult szívem így kiált:
Dicsérjük, áldjuk Istent!


4. Föl, Krisztus népe, hívei,
Dicsérjük, áldjuk Istent,
Ki szent hatalmát ismeri,
Dicsérje, áldja Istent,
Bálvány előtte mind ledűl,
Az Úr az Isten egyedül,
Dicsérjük, áldjuk Istent!

