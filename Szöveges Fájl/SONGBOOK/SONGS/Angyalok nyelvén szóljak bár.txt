Angyalok nyelvén szóljak bár

1. Angyalok nyelvén szóljak bár,
Csak zengő érc szavam,
Szeretet nélkül oly csupán,
Mint pengő cimbalom.


2. Legyek jövőt megismerő,
S tudomány titkait,
Hitem hegymozgató erő:
Mindez nem boldogít.


3. Mindenem másnak adhatnám
Az igaz érdemér&#39;,
S bár testem égetnék máglyán,
Hiába! Mit sem ér!


4. Szeretet nélkül kárba vész
Mindaz, amit teszek.
Diktálhat bármi jót az ész,
Ha nincsen szeretet.


5. Tükörben lát ma még a szem,
S hogy elménk véges: fáj,
De színről-színre, teljesen,
Ha széthull a homály.


6. Ha majd az Úrhoz érek én,
Ott másként ismerek,
Most megmarad a hit, remény
S az égi szeretet.


7. De legnagyobb a szeretet,
E három jó közül.
Ó, ebben bővölködjetek,
S ez elég egyedül!

