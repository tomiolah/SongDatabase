Isuse, vesnic calator

Isuse, veșnic călător


Isuse, veșnic călător
Prin lumea de păcate,
/:Tu bați străin și iubitor,
La ușile-ncuiate! :/


Nimic Tu nu ceri nimănui,
Când bați și-aștepți să vină,
/:Ci vrei să lași în calea lui
Iertare și lumină! :/


Eram copil când Te-am văzut,
Și-n poarta mea, Străine,
/:Ca să-ți deschid, ai tot bătut
Să intri și la mine! :/


Dar lumea-mi spuse să nu viu,
Că viața Ta-i amară,
/:Am vreme colo, mai târziu…
Și Te-am lăsat afară! :/


Iar astăzi, singur mă-nfior
De-a mele fapte rele,
/:Isuse, și Te-aștept cu dor
În noaptea vieții mele! :/


Mai vino iar, Isuse blând,
Mai bate iar o dată!
/:Te-aștept cu sufletul plângând…
Și ușa-i descuiată! :/

