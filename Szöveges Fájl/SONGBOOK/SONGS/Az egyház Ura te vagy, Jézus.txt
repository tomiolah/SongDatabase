Az egyház Ura te vagy, Jézus

1. Az egyház Ura te vagy, Jézus,
Ki gyertyatartók között jársz,
Kit zengve áld az égi kórus,
Tehozzád száll minden fohász.


2. Jöjj, szövetségünk Fejedelme,
Kitárjuk szívünket feléd,
Hadd kössön bennünket most egybe
Szentlelked és áldott igéd!


3. Csak akkor nyerünk igaz békét,
Ha Krisztusunk, eljössz közénk,
Már itt érezzük a menny üdvét,
Szent házadnak tagjaiként.


4. A Tied vagyunk mindörökké,
Az életünk Téged szolgál,
Nem választhat el minket többé
Tőled sem élet, sem halál.

