O, Doamne da-mi mereu placerea

O, Doamne dă-mi mereu plăcerea


O, Doamne dă-mi mereu plăcerea
Să pot să-mi lepăd pentru Tine
Orice plăcere vinovată!
S-aleg plăcerea Ta în mine!


La harul Tău, la harul Tău,
O, Doamne, vin cu dorul meu;
Prin harul Tău, prin harul Tău,
Mă faci în Tine sfânt, mereu…


Și frumusețea Ta să fie
În ochi mei mai limpezită!
S-ajungă frumusețea lumii
Deplin, în focul ei topit!


Iubirea Ta să crească-ntruna
În viața mea, și-așa să-mi stingă
Iubirile străine, toate!
Nimic nesfânt să nu m-atingă!


Cărarea voii Tale sfinte
Să-mi țină cu putere pașii,
Ca să nu poată pe-altă cale,
Să mi-i abată-n mers vrășmașii!


Ascultă-mi rugăciunea, Doamne,
Și-ntreaga mea ființă fie
Topită-n veșnica-ți Ființă,
Spre bucuria Ta-n vecie!

