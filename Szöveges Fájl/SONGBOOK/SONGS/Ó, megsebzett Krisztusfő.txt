Ó, megsebzett Krisztusfő

Ó, megsebzett Krisztusfő,
Te kíntól meggyötört!
Rút tövisek közt vérző,
Megcsúfolt s összetört!


A legszebb arc te voltál,
Csodásan tiszta, szent,
Ki most Reád néz, megszán,
Szívből köszöntelek…


2. Ó, tündöklő tekintet
A nagy világ felett!
Ég s föld hódol Előtted,
Nincs Nálad fényesebb.


Most égő pillantásod
Megtört, halványra vált;
Sok bűnöm meggyalázott
És átkot szórt Reád.


3. Mily sok kínt tűrtél értem
És mennyi szenvedést!
Én halált érdemeltem,
S Te haltál bűnömért.


Itt állok most, ne vess meg,
Mint nyomorult, szegény;
Irgalmadért esengek,
Ó, áldón nézz felém!


4. Mély fájdalommal állok
A keresztfa alatt,
És nézem kínhalálod,
Míg szíved megszakad.


Ha életed ellobban,
S lehanyatlik fejed,
Hull könnyem bánatomban,
Megváltó Szeretet.


5. Ó, Jézus, Téged áldlak
Sok-sok gyötrelmedért;
Leborulva imádlak
Kínszenvedésedért.


Add, hogy szolgálva híven
Ne térjek Tőled el,
S ha végsőt dobban szívem,
Benned pihenjek el!

