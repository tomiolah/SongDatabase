Vonzza-e szíved mennyei hon?

1. Vonzza-e szíved mennyei hon?
Kérdezd: Mint éljek, Megváltóm?
Gyümölcs és zöldség, dióféle
Őrzi jóléted: Bízhatsz benne!
Boldog vagy, ha megszívleled,
S úgy élsz, hogy őrizd egészséged.


2. Jól menjen dolgod, akarod-e?
Testedzés, munka jellemez-e?
Henyélésből nincs semmi haszon.
Erőd van? Engedd, alkothasson!
Érezd a tett nagy örömét,
Hangyáktól tanuld a jó leckét!


3. Akarsz-e mindig derűs lenni?
Érjenek a nap sugarai.
Ózondús, tiszta levegőt szívj:
Halld, Teremtőd a szabadba hív!
Erdő, mező, friss levegő!
Csobogó csermely, életerő!


4. Húzd ki magad és élénken járj,
Mindig hűs forrásvizet igyál.
Elvből kerüld el mindazt, mi árt!
Mértékletesség űz el sok kárt.
Állj ellen hát és mondd, hogy: „Nem!”
Bármily apró kísértésben.


5. Hogy le ne verjen kimerültség,
Pihenést, nyugtot rendelt az ég.
Erő kell, hogy a rosszat kerüld.
Kérjed, és Jézus mennyekből küld!
Éld át a hit szent örömét.
Úgy élj mint Jézus: Ez öröklét!

