Az út Atyánkhoz érkezik

1. Az út Atyánkhoz érkezik,
Ki tudja, tán már holnap;
A fájdalom is megszűnik,
És vége bűnnek, gondnak.


Refrén:
Az út véget ér, Ki tudja,
tán már holnap.
Testvér, Jézus kér:
Légy kész,
ha mennyből szólnak!


2. Itt bánkódni már nincs okom,
Tudom, szeret Ő engem,
Az égi hon lesz otthonom,
Ha innen el kell mennem. Refr.


3. Mily boldog lesz az élet ott,
Hol semmi baj nem érhet,
És Jézus, aki elhívott,
Szent asztalához ültet. Refr.


4. Te fáradt szív, készülj velünk!
Ott vár reánk a béke,
Már gyógyul is minden sebünk
A mennynek énekére.

