La însângerata-Ti cruce

La însângerata-ți cruce


La însângerata-ți cruce
Unde pentru noi Te-ai dat,
Al meu suflet ți se-aduce,
Căci Tu l-ai răscumpărat.


O, ce har nespus!
O, ce har nespus!
Să-ți predai ființa-ntreagă
Domnului Isus!


Ia-mi, Isuse-ntreaga-mi viață
Și îmbrac-o-n Duhul Sfânt,
Ca să umblu-n sfânta-ți față,
Ascultând de-al Tău Cuvânt!


Las’ păcat și-al lumii umblet,
Voia Ta-i plăcerea mea;
Duhul Sfânt reverse-n suflet
Dulce mângâierea Ta!


Slăbiciunea mea e mare,
Dar Tu ești tăria mea;
Neclintind în încercare
Fă să fiu prin jertfa Ta!


O, ce mare fericire,
Harul Tău e scutul meu!
Cu a lui sfântă păzire
Ocrotit voi fi mereu.

