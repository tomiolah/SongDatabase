Voi, ce-n fata judecatii

Voi, ce-n fața judecății


Voi, ce-n fața judecății
Tremurând și goi veți sta,
Haina sfântă a dreptății
Veniți grabnic a-mbrăca!
Singur Isus, singur Isus
Poate astăzi să v-o dea!
Singur Isus, singur Isus
Poate astăzi să v-o dea!


Voi, ce-n jale și durere
Vă petreceți viața jos,
Tresăltați de bucurie,
Fiți cu cugetul voios,
Căci în ceruri, căci în ceruri
Vă așteapt-Isus Cristos!
Căci în ceruri, căci în ceruri
Vă așteapt-Isus Cristos!


Voi, trudiți de remușcare,
Sau voi drepți închipuiți,
Recunoașteți deopotrivă
Că sunteți pierduți, greșiți.
Cu grăbire, cu grăbire,
Azi la Domnul să veniți!
Cu grăbire, cu grăbire,
Azi la Domnul să veniți!


Veniți fără de zăbavă
La Cel viu din veșnicii!
El vă va-mbrăca în slavă;
De ce oare n-ați veni?
Pe cei grabnici la venire
Mântuitorul îi va iubi!
Pe cei grabnici la venire
Mântuitorul îi va iubi!

