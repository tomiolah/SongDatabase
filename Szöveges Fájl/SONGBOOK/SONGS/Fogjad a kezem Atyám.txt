Fogjad a kezem Atyám

1. Fogjad a kezem Atyám, Te vagy nyugalmam;
Életemnek menedéke, vészben oltalom;
Állíts a sziklára, tarts ha süllyednék,
Soha célom ne tévesszem; Fogjad a kezem!


Ref.
Fogjad a kezem Atyám, fogjad Atyám,
Soha célom ne tévesszem,
Fogjad a kezem. Ámen!


2. Nyújtsd a kezed Atyám a sötét világban,
Légy vezérlő csillag Atyám, légy fény utamon,
Uram ím követlek jobb hazámba át,
Nagy szerelmed ne tévesszem; Fogjad a kezem!


3. Fogjad kezem Atyám a vándor utamon,
Áraszd nagy kegyelmed Atyám, ha itt a bűn nyom,
Hadd nyugodjam Nálad, zengve trónodnál.
Vezess mennybe hozzád Atyám; Fogjad a kezem!

