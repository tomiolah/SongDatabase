A hit a remélt dolgok valósága

1. A hit a remélt dolgok valósága,
Bizonyosság arról. Ami nem látható.
Ez értelmetlen kockázatnak látszik,
De a hit az ésszel fel nem fogható.
Hit által értjük meg, hogy a világot
Csak Isten alkothatta, senki más.
Hit által áldozhatott jobbat Ábel,
Hitéért Énók nem látott halált.
Hit nélkül élni nem lehet,
Hit nélkül Isten előtt senki meg nem áll,
Hit nélkül rá nem talál.


Ref.
Hit nélkül nem lesz megoldás,
Mert aki Őt keresi, annak hinni kel,
/: A kételkedőnek nem felel. :/


2. Hit által épített Nóé egy bárkát,
Hogy megmentse az emberi nemet.
Hit által nyerte el Jákób az áldást,
És Ábrahám is hitből engedett.
Hit által lesz tiéd az örök élet,
Hit által győzheted le a halált.
Mert úgy szerette Isten e világot,
Hogy érte adta egyszülött Fiát.

