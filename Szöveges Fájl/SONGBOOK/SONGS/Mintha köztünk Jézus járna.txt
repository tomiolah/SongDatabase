Mintha köztünk Jézus járna

1. Mintha köztünk Jézus járna,
Elhallgat itt minden lárma.
Néma csendben, áhítatban
Örvendünk, mert az Úr itt van.


2. Mint kis gerle a fészkére,
Védett, árnyas rejtekére,
Mint a szarvas hűs forráshoz,
Úgy vágyódunk szent lábához.


3. Itt megenyhül, aki szenved.
Aki fáradt, megpihenhet.
Így szól Jézus a szívéhez:
Én vagyok az örök élet.


4. A nagy világ ezt nem érti,
Jézus Krisztus nem kell néki,
Mulandókért szíve dobban,
Szeressük mi annál jobban.


5. Áldott Jézus, kérünk téged,
Ne nézd a mi vétkeinket!
Tekintsd, mi jó szándék bennünk,
Feléd fordul szomjas lelkünk!

