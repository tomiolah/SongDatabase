Ha utam borítja felh?nek árnya

Ha utam borítja felhőnek árnya


Ha utam borítja felhőnek árnya s Uramnak céljait nem érthetem,
Mit én nem láthatok, Ő azt mind látja s Krisztusnak kegyelme elég nekem!


Ha gyakran körülvesz kísértés tőre s ijeszt, hogy üdvöm is elveszthetem,
Nem alszik lelkemnek hűséges őre s Krisztusnak kegyelme elég nekem!


Ha vár a feladat, sürget a munka s testem is, lelkem is erőtelen,
Az Úr a segítőm, amint megmondta, s Krisztusnak kegyelme elég nekem!


Ha eljön értem is az Úr, mint várom, akkor a munkámat bevégezem,
Az Ő szent orcáját ragyogni látom, s kegyelme örökre elég nekem!

