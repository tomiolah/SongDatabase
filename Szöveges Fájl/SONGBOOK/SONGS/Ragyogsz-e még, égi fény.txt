Ragyogsz-e még, égi fény

1. Ragyogsz-e még, égi fény,
Sötét éjszakában?
Tündökölsz-e biztatón
A bűnös világban?
Gyúlj ki újra s hirdessed:
Él az Ur, az Isten,
Irgalommal ránk tekint
Fényesség lesz itt lenn.


2. Angyalének hangzol-e
Bűnös Bábelünkben?
Békességet hirdetsz-e
Feldúlt kebelünkben?
Oh, zendülj meg s mondjad el,
Él az Ur, az Isten,
Kegyes szava felhangzik
Békesség lesz itt lenn.


3. Kis gyermek,
mosolyogsz-e még
Jászol bölcsőcskében?
Szállást vajon vészel-e
Csüggedő szívünkben?
Oh, add, hogy szívünk, szemünk
Most csak téged lásson,
Akkor lészen végre itt
Igazi Karácsony!

