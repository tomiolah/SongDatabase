Tégy foglyoddá Uram, hogy így szabad legyek

1. Tégy foglyoddá Uram, hogy így szabad legyek!
Ha néked adom önmagam, csak győztes lehetek.
Ha egymagam vagyok: csak vesztes az a harc,
De hogyha foglyod maradok: te győzedelmet adsz!


2. A szívem oly hideg, míg nem talál reád:
Míg le nem kötöd tévelyeg és hajlik, mint a nád.
Míg láncra nem vered: csak céltalan bolyong,
Ám hogyha vonzza szerelmed: oly boldogan dobog.


3. Az erőm lankadoz, nincs benne tűz, se hit,
Míg égi tűz nem száll belé s szolgálni nem tanít.
Csak úgy vezethetek, ha Szellemed vezet
A zászlóm fent csak úgy lebeg, ha fúj leheleted.


4. A szolgád célhoz ér, és úgy nyer égi trónt,
Ha készségesen hozzád tér, ha mindenről lemond.
Így száz vihar között csak győzni fog szívem
S ha partot ért és kikötött, majd benned megpihen.

