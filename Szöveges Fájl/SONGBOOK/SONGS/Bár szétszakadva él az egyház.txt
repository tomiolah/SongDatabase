Bár szétszakadva él az egyház

1. Bár szétszakadva él az egyház,
Jézusban mégis egy lehet.
Ha el is választ annyi korlát,
Testvérnek adj testvér kezet!
Ha egy a Pásztor, egy a nyáj,
Őnála mind helyet talál.


2. A &quot;bölcs&quot; tanító mind csak szolga,
Nem léphet Jézusunk elé!
Szeretet útján vándorolva,
Tekintsünk mind az Úr felé!
Hű keresztyén az nem lehet,
Ki csak beszél tettek helyett.


3. Elrejtve él a Krisztus népe,
Bűn és halál takarja még.
Nem látszik szent, örök reménye,
Hordozza a kereszt jelét.
De egykor véget ér az út,
S a szent hajó majd célba fut.


4. Jézus, tebenned egy az egyház,
Ne engedd szétszakítani,
S mit elront annyi sok „tanítvány,”
Siess te meggyógyítani!
Utunkra hulljon tiszta fény:
Szeretet, hit s örök remény!

