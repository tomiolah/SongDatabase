Fii a mea lumină

Fii a mea lumină Părinte ceresc,
Prin Tine blând și curat să trăiesc!
Ziua și noaptea, Doamne, s-aud vocea Ta,
Prezența Ta să-mi umple mereu inima!


Tu să-mi fii izbândă și gândul cel bun,
Din Tine pururi comori să-mi adun!
Tu locuind în mine, noi una să fim,
Cuvântul Tău să-mi dea-nțelepciune și-alin.


Nu vreau bogăție, nici laude lumești
Căci mai de preț decât toate Tu-mi ești!
Tu, numai Tu ești Rege în sufletul meu,
Ești Primul, ești Stăpânul, ești Domn, Dumnezeu!


Chiar de-ar fi s-alunec, rămâi viața mea,
Tu-mi ești Puterea, doar Tu, Dragostea!
Tu, Soare-al veșniciei mai sus de-orice nor,
Mi-ești sfântă bucurie și-al inimii dor!

