Jézus, Te vagy az én éltem

1. Jézus, Te vagy az én éltem,
Ki legyőzted a halált,
Mikor magad adtad értem
S ittál keserű pohárt.
Lejöttél e nagy nyomorba,
Hogy én meg ne haljak soha,
Mindezért fogadd hálám,
Jézus, isteni Bárány!


2. Kiálltad, mit tettek Véled:
Gyalázatot, szégyent, gúnyt;
Mint latorral bántak Véled,
Megkötöztek, vertek - úgy.
Mindezt, hogy megmentsed lelkem
És az örök jót elvegyem.
Mindezért fogadd hálám,
Jézus, isteni Bárány!


3. Sebeket ejtettek rajtad.
Mély sebeket hordoztál,
Hogy azokkal meggyógyuljak.
És nyugalomhoz hozzál.
Az átkot magadra vetted,
Hogy csak én áldott lehessek.
Mindezért fogadd hálám,
Jézus, isteni Bárány!


4. Te akartad szenvedésed,
Hogy így ne szenvedjek én;
Hamisan vádoltak Téged,
Én pedig felmentetém.
Hogy én megvigasztaltassam,
Ottan függtél elhagyottan.
Mindezért fogadd hálám,
Jézus, isteni Bárány!

