În umblarea mea prin lume

1.În umblarea mea prin lume
Prin ispitele haine
Peste tot, Isuse, Doamne,
Numai harul Tău mă ţine.


Refren:
Numai harul, numai harul
Mă păstrează ne-ncetat.
/: El mă face, El mă ţine
Credincios cu-adevărat :/.


2.Pe cărarea curăţiei
Şi în lupta spre mai bine
Să mă ţin nu pot, întruna
Numai harul Tău mă ţine.


3.Când aş vrea s-ascult Cuvântul
Să-l primesc cum se cuvine
Văd cum totu-mi stă-mpotrivă
Numai harul Tău mă ţine .


4.În lucrarea Ta prea sfântă
Unde m-ai chemat pe mine
Cât e de puţină roada!
Numai harul Tău mă ţine.


5.Orişicând şi-n orice stare
Doamne, îndrăznesc la Tine
Şi-n cădere, şi-nălţare
Numai harul Tău mă ţine.

