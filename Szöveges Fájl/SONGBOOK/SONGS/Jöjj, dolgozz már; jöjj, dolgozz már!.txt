Jöjj, dolgozz már; jöjj, dolgozz már!

Jöjj, dolgozz már; jöjj, dolgozz már!
Ki nézné tétlenül az aratást,
Körülte míg csak leng a dús kalász
És sorba szól az Úr szolgáihoz:
Hát menj s dolgozz; hát menj s dolgozz!


Jöjj, dolgozz már; jöjj, dolgozz már!
El gyáva kétség, hitvány félelem.
Szolgálhat itten mind, ki erőtlen:
A legkisebb is legnagyobb lehet.
Az Úr veled; az Úr veled!


Jöjj, dolgozz már; jöjj, dolgozz már!
Nyugtot ne várj, amíg nem alkonyul,
Vagy míg érted is visszajő az Úr,
És majd a fényben ez hangzik feléd:
Szolgám elég; szolgám elég!


Jöjj, dolgozz már; jöjj, dolgozz már!
Munkád öröm s dicső jutalmat ad.
Boldog, ki mindhalálig hű marad;
Mily nagy öröm csodája várja őt
Az Úr előtt, az Úr előtt!

