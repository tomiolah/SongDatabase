Bátran előre a harsona zeng

1. Bátran előre a harsona zeng,
Sergek Urának a zászlaja leng.
Bátran előre, a nagy csata itt,
Győzzön az Úr ügye, győzzön a hit!
Hátra maradjon az, aki remeg,
bár kicsi, hős legyen a sereg,
Mennyből az Úr szeme néz le ránk,
Vár a jutalma, ha nyerve csatánk.


2. Ott jön az ellen, a bősz, a sötét.
Ijja tüzes nyilait lőveli szét.
Zúg a kezében a zord kelevéz,
harsan a hangja, a nyers, a merész.
Bátran előre ma mégis elé,
Hit pajzsát oda tartva felé,
Üdvnek a sisakja takarja fejünk.
Így a csatába mi védve megyünk.


3. És a csatában mi győzve megyünk,
Díjat arat kicsi hős seregünk.
Küzdeni fegyvere nincsen egyéb,
Szent Ige kardja csak, ám ez elég.
„Meg vagyon írva”, e szó hatalom.
Győzni a bűnön, egész pokolon;
Hát csak előre a harsona zeng.
Sergek Urának a zászlaja leng.

