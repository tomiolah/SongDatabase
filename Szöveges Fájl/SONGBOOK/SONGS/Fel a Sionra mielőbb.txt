Fel a Sionra mielőbb

1. Fel a Sionra mielőbb,
Ott megtalálja lelkem Őt!
Mennyei csarnok, szent Sion,
Benned van édes nyugalom.


2. Áhítat lengedez körül,
Azért a szívem úgy örül,
Láthatom Isten gyermekit,
Buzgó imába gyűlve itt.


3. Tebenned hangzik drága hír,
Megsebzett szívre hűs gyógyír;
Dávid is benned hőssé vált,
Megerősítve trónusát.


4. Itt ád az Úr fényt és hitet,
Itt hirdet Ő ítéletet;
A kevély szívet megtöri,
S a lélek búját elűzi.


5. Ó, Sion, béke hasson át,
Jelentsd a béke templomát!
Boldog, ki Téged hőn szeret,
És benned zeng dicséneket.


6. Terád nagy vággyal gondolok,
Szent hajlék, ím hozzád futok;
Hol lelkem szomját olthatom,
S Jézus szívén megnyughatom.

