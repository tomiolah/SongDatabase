Kegyelmedért esengünk

1. Kegyelmedért esengünk,
Ó, mert Te nélküled
Erőtelen a lelkünk,
Nyújtsd hát erős kezed!


2. Igazságért esengünk
Éltünknek éjjelén,
Tőled lehet csak nyernünk,
Szívünkbe lelki fényt.


3. A békéért esengünk,
A rettegés nem ér,
Hiszen mi üdvöt nyertünk,
Hogy értünk szenvedtél.


4. Hatalmadért esengünk,
Tudod, gyengék vagyunk,
Hogy mindig jót műveljünk,
Erődet add, Urunk.


5. Áldásodért esengünk
E kegyelemnapon,
Hogy tégedet kövessünk
Híven mindenkoron.

