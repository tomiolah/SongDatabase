Hiszem, Jézus, most már egészen

1. Hiszem, Jézus, most már egészen,
Hogy üdvözülök általad,
Nincs senki más, aki segítsen,
Az Üdvözítő csak Te vagy.
Te kívüled, ha van is más,
/: A szív részére ámítás. :/


2. Az Atya adott engem Néked
Azért, hogy Üdvözítőm légy.
Ebből tudom, hogy most Előtted
Milyen nagyon becses levék.
Óhaja Benned teljesült:
/: A bűnös üdvben részesült. :/


3. Te haltál meg értem kereszten,
Megváltál véren engemet;
Előtted hát drága az éltem
És úgy tartasz, mint kincsedet.
Te értem szenvedtél sokat,
/: Tőled semmi el nem ragad. :/


4. Hogy Benned van az üdvösségem,
Igéd mondja s azt elhiszem;
És hogy sajátom vagy Te nékem,
Ezt lelked által érezem.
Atyádnak nem mondasz nemet.
/: Azt akarod, tied legyek. :/

