Világits nekem, Jézus

1. Világíts nekem, Jézus,
Hogy mindig lássam ám,
Mily nagy volt hő szerelmed
Ott fent a Golgotán.
„Én, én vagyok megváltód”,
Hangzik felém szavad,
E szó szívembe békét,
Új éltet s üdvöt ad.


2. Világíts bennem, Jézus,
Hogy szent tekinteted
Napfényre hozza mindazt,
Mit szívem rejteget.
„Én, megtisztítlak tűzzel”,
Szólsz, bár a tűz sebez,
De nyomdokodba járni:
Szívem hő vágya ez.


3. Világíts rajtam, Jézus,
Hogy bárhova megyek,
Megváltó szent erődről,
Bizonyságot tegyek.
„Én harcolok te érted”
E szó oly hatalom,
Mely végrehajtja munkád
Bennem és általam.


4. Oh, hát világíts, Jézus,
Világ világa te,
Hadd, jusson igéd fénye,
Az éjszakába be.
„Megért a gab&#39;na föld már”
Hangzik szavad felém,
Küldesz, hogy érted híven
Hittel dolgozzam én.


5. Kelj fel, oh, drága Jézus,
Hajnalcsillag jövel,
Már virrad napkeletről,
Napod immár közzel,
Legédesb szódat hallom,
Szívem mást nem akar:
„Jövel- így szól a Lélek,-
Ím, eljövök hamar”.

