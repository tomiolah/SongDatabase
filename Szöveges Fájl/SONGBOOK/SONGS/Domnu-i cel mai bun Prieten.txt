Domnu-i cel mai bun Prieten

Domnu-i cel mai bun Prieten


Domnu-i cel mai bun Prieten,
Un Prieten sfânt, duios,
Un Prieten fără seamăn,
Înțelept, bun și milos.


Domnul e lumina noastră,
El e și lumina mea.
Nu mai umblu-n întuneric,
Căci am îndurarea Sa.


Domnul e a mea odihnă,
Bucuria, pacea mea!
El îmi dă îmbărbătare
Și izbândă-n lupta grea.


Domnul e a mea nădejde,
Mă va duce-n cerul sfânt,
De aceea, al Lui Nume
Nu voi înceta să-l cânt!

