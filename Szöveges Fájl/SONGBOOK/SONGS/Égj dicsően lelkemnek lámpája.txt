Égj dicsően lelkemnek lámpája

1. Égj dicsően lelkemnek lámpája,
Végy Jézustól bő olajt!
Nincs ez másutt sehol csak Ő nála,
Amely mindvégig kitart!
E kis lángocskára fordíts gondot,
Mert e világ már sokat kioltott,
És ha téged fenyeget,
Jézusodhoz közeledj.


2. Ő nem oltja el a füstölgőt sem,
Új olajjal tölti meg.
És ha látja, hogy a fény erőtlen,
Újjal áldja lelkedet.
Így majd biztosan mehetsz eléje,
Fényes lesz az utad, s élted éje.
Szüzek, kész a menyegző,
A vőlegény íme jő!


3. Üdv ti néktek, kik itt szüzen éltek,
Jézus Krisztusban tisztán,
Kik a bűntől undorodtok s féltek,
És eljártok igazán.
Kiknek szíve nem nyugodt mindaddig,
Mígnem minden bűntől el nem hajlik;
Részetekre az Úr ád,
Mennyei dics koronát.

