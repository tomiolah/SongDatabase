Mindenütt a földön

Mindenütt a földön
vágynak valami jó után,
Minden ember keresi
hol a boldogság.


Sok mindent elérhetsz,
mégis üres maradhat a szív
Ha nincs benne igazi érték,
Mely mindenen átsegít.


Az élet néha bonyolult,
nem is mindig értem én,
De kell, hogy a szívben
ott legyen
a hit, szeretet, remény.


E három dolog közül
legnagyobb a szeretet,
Mert mindent elhordoz,
ha kell, sok vétket elfedez.


A szeretet nem fogy el sosem,
A szeretet átvisz az életen,
Mindent elhisz és remél,
A szeretet mindennél többet ér.


Senki nem tud úgy szeretni,
ahogy az Úr szeret,
Ha elhagyna mindenki,
Ő megmarad neked.


Mert nem tud nem szeretni,
hiszen Ő a szeretet.
Mindent elhordoz,
ha kell, sok vétket elfedez.

