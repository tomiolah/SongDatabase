Babilon bús folyamának

1. Babilon bús folyamának
partja mellett zokogunk.
Száraz ágon függ a lantunk.
Hol vagy, ékes Sionunk?


2. Aki minket összezúzott,
tőlünk új dalt követel.
De mi haszna, ha a lábunk
Láncra verve menetel!


3. Ajkunk sírva összezárjuk,
némán tör fel a fohász:
Múljék végre már a rabság,
Érjen véget már a gyász!


4. Jöjj el, áldott Szabadítónk,
hisz a hajnal oly közel!
Vágyva hívunk, bízva várunk,
Égi fényed jöjjön el!

