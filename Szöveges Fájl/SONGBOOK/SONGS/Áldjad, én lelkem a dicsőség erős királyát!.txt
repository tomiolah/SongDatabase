Áldjad, én lelkem a dicsőség erős királyát!

1. Áldjad, én lelkem a dicsőség erős királyát!
Őnéki mennyei karokkal együtt zengj hálát!
Hárfa és lant, ének és orgonahang,
Mind az Ő szent nevét áldják!


2. Áldjad Őt, mert az Úr mindent oly szépen intézett!
Sasszárnyon hordozott, vezérelt, bajodban védett.
Nagy irgalmát naponként tölti ki rád:
Áldását mindenben érzed.


3. Áldjad Őt, mert csodaképpen megalkotott téged.
Elkísér utadon, tőle van testi épséged.
Sok baj között erőd volt és örömöd:
Szárnyával takarva védett.


4. Áldjad Őt, mert az Úr megáldja minden munkádat,
Hűsége, mint az ég harmatja, bőven rád árad.
Lásd, mit tehet, jósága van tevéled,
És hited tőle mit várhat.


5. Áldjad az Úr nevét, Őt áldja minden énbennem!
Őt áldjad lelkem, és róla tégy hitvallást nyelvem!
El ne feledd: napfényed Ő tenéked!
Őt áldjad örökké. Ámen!

