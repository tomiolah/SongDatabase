Paseste peste valuri

Pășește peste valuri


Pășește peste valuri,
C-am să te țin de mână,
Privirea ta spre Mine
Neobosit rămână.
Căci Eu, Isus, Stăpânul,
Al mării și-al furtunii,
N-am să te las o clipă
În brațele genunii.


Te voi ‘nălța pe culmea
De haruri pregătită,
În slava Mea cerească
Și veșnic re-nnoită.
Acolo, în lumina
Cântării și-a iubirii,
Vei bea la masa păcii
Din vinul nemuririi.


Pășește peste valuri
Oricât de-nfuriate,
Tu ești în mâna-Mi tare
Și-aici nu vor răzbate.
Eu, Domnul Cel Puternic,
Te voi purta cu Mine,
Căci te-am plătit, prin jertfă,
Să știi aceasta bine!

