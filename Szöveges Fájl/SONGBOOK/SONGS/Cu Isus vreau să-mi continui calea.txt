Cu Isus vreau să-mi continui calea

Cu Isus vreau să-mi continui calea,
El să-mi fie-n veci nedespărțit.
Numai El îmi poate stinge jalea,
El mă poate face fericit.


/: Lângă Domnul veșnic voi rămâne
Cu El vreau să fiu aicea jos
Ține-mă pe veci de veci Stăpâne
Lângă Tine, tare, credincios. :/


Obosit când sunt, El m-odihnește,
Iar în luptă grea îmi este scut.
La răspântii, El mă sfătuiește,
Și-n nevoi mi-e singurul avut.

