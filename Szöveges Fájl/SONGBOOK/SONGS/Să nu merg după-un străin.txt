Să nu merg după-un străin

1.Să nu merg după-un străin,
Doamne, niciodată,


Refren:
|: Chiar de-aş fi silit prin chin,
Ori pe-un drum cu flori de crin,
Să nu merg după-un străin,
Ci să calc deplin, deplin,
Urma Ta curată :|


2.Să-nţeleg chemarea Ta
Pururea prin lume.


Refren:
|: Zilnic s-o pot asculta
Şi să nu m-abat din ea,
Să-nţeleg chemarea Ta
Ca să-Ţi pot mereu ‘nălţa
Doamne, sfântu-Ţi nume :|


3.Să n-aduc pe-altarul sfânt
Foc străin de Tine.


Refren:
|: Ci aprins de-al Tău Cuvânt
Vreau să ard cu tot ce sunt
Să n-aduc pe-altarul sfânt
Un amestec de pământ
Ci sfinţit, pe mine :|


4.Doamne, să mă-ncred deplin
În cereasca-Ţi mână.


Refren:
|: Mă păzeşte de străin,
Ochii-n ochii Tăi să-i ţin,
Paşii-mi calce mai senin
Şi pe drumul Tău divin
Pururi să rămână :|

