Egy kertre csendben száll

1. Egy kertre csendben száll az éj,
A tanítványok álma mély.
Jézust magára hagyta mind,
S Ő felvesz, hordoz tenger kínt.


2. Lehajtja mélyen szent fejét,
A kín átjárja bús lelkét,
És csendben feltör az éjből
Imája, szíve mélyéből.


3. „A kínpohárt vedd el, Atyám,
Ha lehet, el ne jöjjön rám!
De mint akarod, úgy legyen
Mindenkor földön és mennyben!”


4. Miértünk szenved gyötrődve,
És véres lesz verejtéke.
A mennyből jő erős vigasz,
És győz az Úr, a Szent, Igaz!

