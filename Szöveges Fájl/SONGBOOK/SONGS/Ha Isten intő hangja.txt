Ha Isten intő hangja

1. Ha Isten intő hangja Sodomából kihív
Kegyelme megmutatja Hol vár rád a rév:
Ne várd, míg rettegtetve Tűzláng omolna rád,
Idézd föl emlékedbe Lótnak asszonyát!


2. A várost, ha elhagytad, Hol eddig lakozál,
Láncból, mely fogva tartott Kibontakozál,
Ne nézz vissza a helyre Sűrű könnyfátyolon át,
Idézd, föl emlékedbe Lótnak asszonyát!


3. Az úton, melyre léptél, Folyvást előre menj,
Ki megtagadja éltét, Arra vár a menny.
A Megváltót követve Keresd az üdv honát,
Ő hozza emlékedbe Lótnak asszonyát.


4. Bús sóbálvánnyá válva, Hideg szívvel, merőn
Hányan maradnak állva útjuknak felén?!
Mehettek volna mennybe, De vonta a világ,
Oh, juttassák, eszedbe Lótnak asszonyát!

