Privesc cu ochii

Privesc cu ochii


Privesc cu ochii, ce mi i-a deschis
Credința, solul care-a fost trimis
De Dumnezeu, aicea pe pământ,
Ca să mă-ndrepte spre limanul sfânt.


Credință, credință,
Dar dumnezeiesc,
/:Prin tine, harul felurit,
Deplin, deplin primesc./:


Privesc spre taina cerului divin,
Trezit, aprins și luminat deplin
De soarele credinței înălțat,
De Dumnezeu în mine, ne-ncetat.


Privesc spre viitorul fericit,
Mereu la-ndemnul cel neobosit
Al darului credinței, foc nestins,
Adus de Dumnezeul necuprins.


Privesc crezând cu duhul meu întreg,
Căci numai prin credință înțeleg
Frumusețea Ta, o, Dumnezeul meu,
De-aceea Te iubesc și-ți cânt mereu!

