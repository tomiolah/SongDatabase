Indulj az úton, előre nézz!

1. Indulj az úton, előre nézz!
Nem tántoríthat ezernyi vész.
Életed útját végig kell járni,
És az út végén Jézus fog várni!


2. Ha néha gondok csüggesztenek,
Bátran előre, fel a fejed!
Gyalog kell menned,
Nem lehet szállni,
De az út végén Jézus fog várni!


3. Szeresd a társad, segítsd meg őt,
Ne hagyd a porban a csüggedőt!
Ezen az úton együtt kell járni,
És az út végén Jézus fog várni!


4. Most is mi bátran elindulunk,
Te vezess minket, hozzád jutunk.
Nem fogunk többé tétlenül állni,
Mert az út végén Jézus fog várni.

