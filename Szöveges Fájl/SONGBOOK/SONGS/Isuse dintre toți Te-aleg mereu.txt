Isuse dintre toți Te-aleg mereu

Isuse dintre toți Te-aleg mereu,
În orice zi și-n orice clipă,
Căci Tu ești viața sufletului meu,
Și harul care mă ridică.


Te-aleg mereu, te-aleg mereu,
Isus Mântuitorul meu,
Te-aleg mereu, te-aleg mereu.


Isuse-aleg din plin cărarea Ta,
Din miile de căi din lume
Și vreau să merg pe ea cât m-ar costa
Dă-mi Duhul Tău să mă îndrume.


Isuse-aleg Cuvântul Tău cel sfânt
Căci numai El e Adevărul,
Ce-mi dă lumină plină pe pământ,
Și-avânt să pot ajunge ceruri.


Isuse aleg iubirea Ta de jar,
Din tot ce lumea îmi îmbie,
Ca să-mi aprind al inimii altar,
Să ardă-acum și-n veșnicie.


Isuse din orice Te-aleg mereu,
Și-n orice zi Te știu mai bine,
Căci Tu ești dragul sufletului meu
Alt bun nu-mi vreau decât pe Tine.

