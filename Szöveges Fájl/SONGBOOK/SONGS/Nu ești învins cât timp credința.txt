Nu ești învins cât timp credința

1. Nu ești învins cât timp credința
Nu ți-ai schimbat și nu ți-ai stins
/: Credința iarăși te ridică
Poți fi căzut, dar nu învins :/


2. Nu ești înfrânt cât ai nădejde
Și țelul ei îți este sfânt
/: Nădejdea iarăși te-ntărește
Poți fi trântit, dar nu înfrânt :/


3. Nu ești zdrobit cât ai iubire
Curată și de neclintit
/: Iubirea, iarăși te înalță
Poți fi călcat, dar nu zdrobit :/


4. Nu ești departe până duhul
Și rugăciunea nu ți-s reci
/: Prin ele ești mereu aproape
Dar fără ele, dus pe veci :/


5. Nu rătăcești cât timp ți-e gândul
Și inima la ce-ai primit
/: Când inima ți-e-n altă parte
Chiar stând cu-ai tăi ești rătăcit :/


6. Nu mori când inima-ncetează
Ci când de cer ai ochii rupți
/: Când nu mai arzi și nu mai sângeri
Când nu mai plângi și nu mai lupți :/


7. Biruitori, eroi și vrednici
Sunt numai cei ce neclintit
/: Duc legământul pân’ la moarte
Și lupta până la sfârșit :/

