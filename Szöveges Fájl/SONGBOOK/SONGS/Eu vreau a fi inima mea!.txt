Eu vreau a fi inima mea!

Eu vreau a fi inima mea
Un Templu-al Domnului!
Eu vreau ca toată viața mea
Să placă Mielului!


L-acest Miel blând de nu veneam,
Pe veci eram pierdut;
La judecata de apoi
La stâng-aș fi trecut!


Prin mila-I azi eu sunt al Lui,
Căci m-a răscumpărat.
În El eu sunt și botezat,
Cu El sunt înviat!


Și-n inima-mi a răsărit
Iubirea pentru El.
Ferit de orice pas greșit
Mă ține blândul Miel.

