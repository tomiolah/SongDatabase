Égi szózat szállt a földre

1. Égi szózat szállt a földre,
Minden hangnál kedvesebb.
Ébreszt, éleszt, enyhít, ápol,
Behegeszti a sebet.


Refrén:
Jöjjetek ti fáradottak,
Terhelt szívek, jöjjetek!
Készítettem íme, néktek Üdvöt,
édes nyughelyet.


2. Néktek szól ez égi szózat,
Akik vágytok üdv után,
Néktek, bűntől meggyötörtek;
S békét leltek nyomdokán.


3. Néktek szól ez, ti, szegények,
Néktek, csendes szenvedők,
Néktek szól, megkötözöttek,
Keresők és zörgetők.


4. Néktek szól, kik e világnak
Gúnyját, csúfját tűritek,
Gyermeki, mély alázatba
Száll le hívő szívetek.

