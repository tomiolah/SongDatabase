Ismered-e azt a helyet?

1.Ismered-e azt a helyet,
Hol meghalt az Üdvözítő?
Érted-e, hogy mint szenvedett
Ott a fán kínok között Ő?


Bűnömért, s a te bűnödért
Kellett Néki meghalnia,
Vétkeinket, bűnterhünket
Hordta a nagy Isten Fia.


Refrén:
Tiszta hófehér, tiszta hófehér;
Hogyha bűnöm bíbor piros,
Vére engem tisztára mos.


2.Oly keserű volt a halál
És oly szörnyű a szenvedés,
Ellensége körüllte állt,
Átok, szítok és gúnyra kész.


A szív melyben a szeretet
Teljességgel vala jelen,
Elhagyatva úgy, szenvedett,
Elöntötte a gyötrelem.


Refrén:
Tiszta hófehér, tiszta hófehér;
Hogyha bűnöm bíbor piros,
Vére engem tisztára mos.


3.Tudod-e, hogy most mi jutott
Osztályrészűl íme neked?
Örvendel-e, ha ezt tudod,
Ki szerezte meg üdvödet?


Jézusnak sebére tekints,
Az üdv onnan árad reád,
Nézz a Golgotára, s meríts
Az üdvfolyóból bőven hát.


Refrén:
Tiszta hófehér, tiszta hófehér;
Hogyha bűnöm bíbor piros,
Vére engem tisztára mos.

