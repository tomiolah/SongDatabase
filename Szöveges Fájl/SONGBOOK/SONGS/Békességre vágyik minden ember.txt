Békességre vágyik minden ember

1. Békességre vágyik minden ember
Pénzt is adna érte, de mégsem lel.
Mert az igaz békesség ma még ingyen kapható,
De nem tudják, hogy hol található.


2. Csak egy út van, bár az nagyon keskeny
Békességem én is azon nyertem.
Jézus Krisztus drága vére mindenre elég,
Ő az út és Ő a békesség.


3. Jó barátom, talán fáj a szíved,
Nagyon nehéz viselni a terhet.
Akit szerettél, igen, az is elhagyott
Keserűen telnek a napok.


4. Van egy drága szív, mely dobog érted
Egész biztos nagyon szeret téged.
Jöjjetek énhozzám, ha megfáradtatok
Ezt mondja: én nyugalmat adok.


5. Jézus Krisztus régen keres téged,
Üdvösséget kínál ingyen néked.
Azért, hogy te élhess, meghalt éretted
Nincsen ennél nagyobb szeretet.

