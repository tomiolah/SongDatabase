În noaptea asta S-a nascut

În noaptea asta S-a născut


În noaptea asta S-a născut,
În ieslea cea străină,
Acel prin care-am cunoscut
A cerului lumină.
În noaptea asta cor ceresc
Cântări alese cântă,
Pe Dumnezeu îl preamăresc
Cu bucurie sfântă.


Cântăm și noi, o, Tată Sfînt,
Nespusa Ta iubire
Ce se-ntrupează pe pământ,
Ce-aduce mântuire.
Și-L preamărim pe Cel Iubit
Ce pe pământ răsare,
Căci jertfa Lui ne-a dăruit
O veșnică iertare.


Primește sfintele cântări
Ce-aducem azi spre Tine,
Și adu-ne binecuvântări
Prin slăvile senine.
Și-ai milă, Doamne, de acei
Ce zac și-acum departe,
Căci, dacă nu Te-nduri de ei,
Se pierd pe veci în moarte.

