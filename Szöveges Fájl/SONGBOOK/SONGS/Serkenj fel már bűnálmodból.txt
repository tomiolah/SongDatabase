Serkenj fel már bűnálmodból

1. Serkenj fel már bűnálmodból,
Ó, te gondtalan lélek!
Keresd Istent, ki hozzád szól,
Hisz Ő is keres téged.
Jöjj, míg hívogat szava,
Nyitva a kegy ajtaja;
Hadd felébreszteni szíved,
Hogy ne legyen rémes véged.


2. Gondold meg, mily sok a bűnöd,
Mily halmazok terheid;
Mennyit kell majd értök tűrnöd,
Ha a mérték megtelik.
Krisztus üdve helyett te
Most mégy a pokol felé;
Ó, hosszas gondolkodásod
Meghozhatja végromlásod!


3. Most még van időd megtérni,
Hadd el hát bűnálmodat!
Kérünk Jézus, ó terjeszd ki
Áldott mentő karodat!
Költsed fel a holtakat,
Szüntesd rémes álmukat,
Szent véredre esdve kérünk,
Teljesítsd meg könyörgésünk!

