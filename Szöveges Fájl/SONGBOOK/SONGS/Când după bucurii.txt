Când după bucurii

1.Când după bucurii, apar și întristări
Nu te descuraja, ține credința ta,
Iar dac-atunci cel rău, cu planul său mârșav
Îți vrea pieirea ta, tu nu descuraja.


Refren:
Azi nu dispera, nu te descuraja
Cu tine e Isus,  e chiar la dreapta ta,
Cere-L pe Hristos, că-ți este de folos
La bine și la rău, să stai pe brațul Său.


2.Și dacă întristări amare de dureri
Ți se vor strecura chiar prin familia ta,
Lovind ai tăi copii și chiar soția ta,
Privește numai sus și nu descuraja.


3.Iar când se va sfârși furtuna ce-a pornit,
Când tu vei debarca la țărmul mult dorit
Atuncea vei vedea că te-a condus Isus
Și te vei bucura cu El în ceruri sus.

