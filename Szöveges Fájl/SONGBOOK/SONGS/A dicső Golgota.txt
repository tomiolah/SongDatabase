A dicső Golgota

A dicső Golgota


1. Már én utaztam nem egy
Szép tartomány terén
És némely bérctetőről
A völgybe néztem én.


De egy halom se vonta
A szívem úgy oda,
Mint az a domb,
amelynek a neve Golgotha,
Mint az a domb,
amelynek a neve Golgotha!


2. Nem díszlik hótetővel
Büszke felhők felé,
Nem nyúlik az magasra
A csillagok elé


És mégis semmi bércen
Nem voltam én soha
Olyan közel az éghez,
mint rajtad Golgotha
Olyan közel az éghez,
mint rajtad Golgotha!


3. Nem díszlik annak csúcsán
Az örökzöld fenyő,
Sem ékes pálmafáktól
Nem díszlik a tető.


Nincs rajta cédrus erdő,
Sem mírtuszok sora,
De egy kereszt áll fából
S rajt&#39; Isten fia!


4. Nem látható ott semmi
Kiváló pompa dísz,
Virágos tarka pázsit,
Hullámos tiszta víz,


De van egy kedves orca,
Melynél dicsőbb soha
Nem tünt fel semmi tájon
Csak rajtad Golgotha!


5. Nem csörgedez ott se mély,
Forrás víz sem ömöl,
De van egy másik forrás,
Amelyből felüdül.


A lélek, bármily fáradt,
Óh áldott szent csoda
Örök élet forrása
Foly rajtad Golgotha!


6. A halmot nem borítja
Aranyos napsugár,
Sőt inkább ott ül rajta
Évszázados homály.


De nékem olyan fényes
E halom homloka,
A legderűsebb ég van
Feletted Golgotha!


7. Ottan mellére üt
a Kemény szívű pogány,
Égi gyönyörre lelt ott
A lator kínos fán.


Ott zengnek angyal hárfák
És cseng Halleluja,
Örök karok harsongnak
Felőle Golgotha!


8. Oda siess zarándok,
Ott tarts te pihenőt,
Ott dobd le bűnöd terhét
A Megváltó előtt!


És üdvöt nyerve másnak
Utat mutass oda,
Rajtad visz át ösvényünk
A mennybe Golgotha
Rajtad visz át ösvényünk
A mennybe Golgotha

