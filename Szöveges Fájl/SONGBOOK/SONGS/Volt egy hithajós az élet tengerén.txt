Volt egy hithajós az élet tengerén

1. Volt egy hithajós az élet tengerén,
Vihar nem hajtotta, sem semmi szél.
Gyenge szellő óvatosan vitte,
Előre a hajót hazafelé.


Mert isten védte, vigyázta útját,
Angyalát küldte – őrizze meg őt.
A gonosz erő környezte a hajót,
De Isten védte, vigyázta őt.


2. Jött nagy borulat, hatalmas szélvihar,
Vad hullámokba majd elmerült,
A hithajós az égre tekintett,
Istenben bízott így megmenekült.


Mert figyelemmel kísérte útját,
Angyalát küldte – őrizze meg őt,
Vad hullámok közt erősen megtartá
És Isten karja átvitte őt.


3. Végre célhoz ért, az árbóca letört,
Roncsolt az oldala, de hazaért.
Béke partján tiszta, boldog szívvel,
Istenünk adja dicséretét.


Mert Isten védte, vigyázott rája,
Angyalát küldte – őrizze meg őt,
Vad hullámok közt erősen megtartá,
Ujjongva áldja a Megmentőt!

