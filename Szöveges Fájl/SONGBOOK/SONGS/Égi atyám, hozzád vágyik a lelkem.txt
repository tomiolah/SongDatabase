Égi atyám, hozzád vágyik a lelkem

1. Égi atyám, hozzád vágyik a lelkem,
Égi Atyám, hozzád hogy közeledjem?
Tőled elhajoltam, háládatlan voltam,
Sok jóságodért én sok bút okoztam.


2. Égi Atyám, Isten, mennyei felség,
Nincsen ember, nincsen, ki ne vétkeznék,
De ki hozzád megtért s tőled kegyelmet kért,
Elfedezéd bűnét Egyetlenedért.


3. Égi Atyám, lásd, ím, fáj a lelkemnek,
Szemem csatornáin könnyek peregnek;
Kér szívem s a könny is, bűneimen könyíts,
Engedj közeledbe könnyek között is.


4. Égi Atyám én meg fogadást teszek,
Hogy ezután néked hű szolgád leszek.
Úgy szeretlek itt, mint megváltotthoz illik,
Megtérő lélekkel áldalak mindig.

