Boldog hír jött mennyekből

1. Boldog hír jött mennyekből
Jézusról, üdvünkről,
Mondjuk mi is idelenn:
„Jézus az érdemem!”
Visszhangozza föld s az ég
Megváltásunk énekét,
Mondjuk, zengjük hangosan:
„Üdvünk van Jézusban!”


2. Bűnnél több a kegyelem,
Ha az Úr érdemem.
Minden bűnös zengje hát:
„Jézusom rám talált!”
Egyik néptől másikig
Mondja mind a boldog hírt.
Hangozzék minduntalan:
„Üdvünk van Jézusban!”


3. Érne bármi támadás,
Jézus véd, senki más.
Sírban volt, de újra él.
„Golgota váltságbér!”
Könnyek s bánat tengerén
Ébredjen ma új remény:
Fel van írva magasban:
„Üdvünk van Jézusban!”


4. Hirdeti a trombita:
Jézus jön, visz haza!
Szóljon úgy, mint egykor rég:
„Jézus még üdvösség!”
Mért ne hallanák ma mind:
„Bűnnek rabja, Jézus hív!”
Mért ne zengnék boldogan:
„Üdvünk van Jézusban!”

