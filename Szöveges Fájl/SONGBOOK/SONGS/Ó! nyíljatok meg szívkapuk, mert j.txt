Ó! nyíljatok meg szívkapuk, mert j?

Ó! nyíljatok meg szívkapuk, mert jő


1. Ó! nyíljatok meg szívkapuk, mert jő a mennyből Krisztusunk,
A földkerekség szent Ura a népek boldogítója;
Ő üdvösséget hoz nekünk, hát zengje boldog énekünk:
Légy áldva Istenünk, teremtőnk, alkotónk!


2. Az Úr teljes igazság, ki mégis mindig megbocsát;
A trónja béke szent helye, és irgalommal van tele;
Ő törli le a könnyeket, hát zengjünk hálaéneket:
Légy áldva Istenünk, Megváltónk, Krisztusunk!


3. Ó! boldog nép, ó! boldog hon, hogy ily király van trónodon;
Oly boldog minden tiszta szív, kit Isten üdvösségre hív.
Ő áldott Nap és tiszta fény, mely boldogítón száll felém;
Légy áldva Istenünk, reményünk, vigaszunk!


4. Ó! nyíljatok meg szívkapuk, mert otthont lel most ott az Úr;
És templomává szenteli a szívet, mely őt dicséri.
Ki üdvösséget várva vár, a szívét nyitja, tárja már.
Légy áldva Istenünk, megmentőnk, életünk!


5. Ó! jöjj hát, Jézus Krisztusom, a szívem néked megnyitom;
Ó! tölts be égi fényeddel és áldott szent kegyelmeddel;
Add nékem drága Szellemed és hívnek tarts meg engemet,
Hadd zengjen énekszó csak néked, Alkotó!

