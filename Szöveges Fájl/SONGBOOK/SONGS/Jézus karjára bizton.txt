Jézus karjára bizton

1. Jézus karjára bizton
Hajtom fejem le én,
Abban találom üdvöm,
Ha nyugszom hű szívén.
Áldó, szelíd szavával
Megváltóm hirdeti:
Jer, hajtsd fejed szívemre
Harcod pihenve ki!


Refrén:
Jézus karjára bizton
Hajtom fejem le én,
Abban találom üdvöm,
Ha nyugszom hű szívén.


2. Bizton a Jézus karján
Elszáll a bú, a baj,
Bizton a Sátán ellen
Sebe véd, betakar.
Enyhül a bánat terhe,
A kétely megszűnik,
Szívedre száll enyhület
S apadnak könnyeid.


3. Jézus, a hű Megváltó
Énértem szenvedett,
Lelkem örök kőszálán
Bizton pihenhetek.
Itt csöndesen bevárom,
Az éj míg elhalad,
És túl az aranypartnál
Fénylőn felkél a nap.

