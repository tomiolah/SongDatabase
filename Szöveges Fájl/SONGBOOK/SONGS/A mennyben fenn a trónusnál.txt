A mennyben fenn a trónusnál

1. A mennyben fenn a trónusnál,
A Krisztus értem közbenjár.
Nagy Főpap, égi kezesem,
Örökre biztos védelmem.


Markába véste nevemet;
Szívébe írta, nem feled.
Örökké Ő lesz pártfogóm;
/: Elnémul minden vádolóm. :/


2. Mikor a Sátán, megkísért,
És vádol megbánt bűnökért,
Jézusra nézek, áldom Őt,
A bűneimből Megmentőt.


Ő halt meg minden vétkemért,
A bűntelen a bűnösért;
Isten, a Bíró fölmentett,
/: Krisztusra nézve engedett. :/


3. Íme, a Bárány Ő van ott,
Feltámadt, és üdvöt hozott;
Ő mondta: Megváltód vagyok,
Nem vonja vissza, mit adott.


A Bárány vére volt az ár,
Őnála többé nincs halál.
Krisztusban üdvöm készen vár,
/: Ott fenn, az Isten trónjánál. :/

