Boldog örömnap derült ránk

1. Boldog örömnap derült ránk,
Vigadjon szívünk, zengjen szánk;
Az egész világ vigadjon,
Istenünknek hálát adjon!


2. Mint sok ezer szív kívánta,
Végtére az Úr megszánta
A sóhajtozó világot,
Szerzett számára váltságot.


3. Az idők teljességében
Nekünk Jézus személyében,
Ím, Üdvözítőnk született,
Hogy nyerjünk örök életet.


4. Kimondhatatlan kedves hír,
Bús szíveket gyógyító ír!
Ó, végtelen nagy kegyelem,
Melyet imád szív, értelem!


5. Ti föld lakosai, kiket
E mennyei öröm illet,
Jer, Istent ma víg lélekkel
Dicsérjétek új énekkel!


6. Boldog örömnap derült ránk,
Vigadjon szívünk, zengjen szánk;
Az egész világ vigadjon,
Istenünknek hálát adjon!

