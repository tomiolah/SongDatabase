Menjetek elbeszélni

1. Menjetek elbeszélni, Jézus a király.
Menjetek, Menjetek.
Szertevinni mind e földön s tengerpartinál.
Menjetek, Menjetek.
Tudja ezt meg minden lélek, Jézus hívja őt,
Nagy kegyelme, ím,
kitárva minden szív előtt.


Ő az Úr a földön, égen, zúgják a habok.
Ő az Úr a földön, égen, zengjék ezt a csillagok.
Menjetek ezt elbeszélni: Jézus a király.
Menjetek, Menjetek!
Szertevinni mind e földön s tengerpartinál
Menjetek, Menjetek!


2. Menjetek pogányok közzé, hol sötét az éj,
Menjetek, Menjetek!
Megmutatni üdvnek útját e szó fényinél:
Menjetek, Menjetek!
Tudja meg, ki gyászol és sír:
Jézus megsegít,


Ő letörli szenvedőknek hulló könnyeit;
Tudja meg, kit bűne üldöz: Jézus megbocsát,
Mennybe visz bűnbánó lelket síron és halálon át!
Menjetek, Menjetek!
Szertevinni mind e földön s tengerpartinál
Menjetek, Menjetek!


3. Menjetek ezt elbeszélni: Jézus trónon ül,
Menjetek, Menjetek!
Kormánypálca van kezébe&#39; győzelemjelül.
Menjetek, Menjetek!
Minden föld ez égi szóval hadd legyen tele.


Hegyre föl a hírt vigyétek és a völgybe le!
Mint a sok vizek zúgása ég felé, ha tör,
keljen vízhang majd e hírre tengerek szigetjiről.
Menjetek, Menjetek!
Szertevinni mind e földön s tengerpartinál
Menjetek, Menjetek!

