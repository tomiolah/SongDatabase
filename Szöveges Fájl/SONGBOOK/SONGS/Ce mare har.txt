Ce mare har

1.Ce mare har: să poţi vedea 
Cu ochii tăi lumina!
Dar mult mai mare har tu ai 
Când ţi-e iertată vina
Ce mare har, ce mare har 
Să ai iertată vina.


2.Ce mare har: să poţi s-auzi 
Cu-a ta ureche cântul!
Dar mult mai mare har tu ai 
Când poţi s-auzi Cuvântul
Al lui Isus, al lui Isus!
S-auzi tu azi Cuvântul!


3.Ce mare har: să poţi să guşti 
Din roade de tot felul!
Dar mult mai mare har tu ai 
Când guşti ce bun e Domnul!
Ce mare har, ce mare har 
Să ştii ce bun e Domnul.


4.Ce mare har: când mirosind 
Parfum de flori frumoase
Tu răspândeşti mereu în jur 
Miresme sfinte-alese
A lui Hristos, a lui Hristos, 
Miresme sfinte-alese


5.Ce mare har: să poţi să simţi 
Pe Domnul ca şi Toma!
Dar mult mai mare har tu ai
Crezând în El acuma
Fără să-L vezi, fără să-L vezi, 
Să crezi în El acuma!

