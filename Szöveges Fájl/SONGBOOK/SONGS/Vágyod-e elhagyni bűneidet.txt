Vágyod-e elhagyni bűneidet?

1. Vágyod-e elhagyni bűneidet?
Az Úr vériben van nagy erő!
Vágyol-e győzni a Sátán felett?
E vérben csodás az erő!


Refrén:
Van erő, van, csodás erő van
Jézusunk vériben;
Van erő, van, csodás erő van
Jézus drága, szent vériben!


2. Ó! ha a büszkeség rabja vagy tán,
Az Úr vériben van nagy erő!
Jöjj csak, hisz gyógyírt lelsz a Golgotán,
E vérben csodás az erő!


3. Érzed-e, hogy szíved a bűnben rab?
Az Úr vériben van nagy erő!
Tisztátlan szív helyett új szívet ad,
E vérben csodás az erő!


4. Szolgálni vágyod-e Krisztust talán?
Az Úr vériben van nagy erő!
Csak neki zengeni nap nap után?
E vérben csodás az erő!

