Angyalok nyelvén beszéljek bár

Angyalok nyelvén beszéljek bár


Angyalok nyelvén beszéljek bár,
Jóságom folyna, mint a vízár,
Hitem s erényem bár mi nagyok:
Ha szeretet nincs én bennem, semmi vagyok!


Ismerjek rejtélyt és titkokat,
Mozdítsak félre hegy- s halmokat,
Éjjel és nappal tanulhatok:
Ha szeretet nincs én bennem,
semmi vagyok!


Oszthatom széjjel kincs-vagyonom,
Testem a tűzre áldozhatom,
Jövendőt szólni is tudhatok:
Ha szeretet nincs én bennem,
semmi vagyok!


A Szeretet oly drága dolog,
Kik azzal bírnak, mind boldogok,
Szenvednék, tűrnék, bármi jöhet:
Szívükben él, el nem múlik a
Szeretet!


Mindennek egyszer vége szakad,
Semmi e földön meg nem marad,
De a hívőknek eltétetett:
Három nagy kincs:
Hit, Remény és a Szeretet!

