Kelj útra s hagyd el őshazád

1. Kelj útra s hagyd el őshazád,
Az ősi tűzhelyed,
Add Krisztusnak a szíved át,
Őt lássa csak szemed!


Refrén:
Kelj útra lélek és ha már
A szűk kapun betérsz,
A keskeny úton járj s meglásd
Az üdv honába érsz!


2. Menj, hagyd a bűnös Sodomát
S ne vágyj vissza soha!
Ne pillants vissza! Szól Atyád!
Miért vesznél oda?


3. Menj, hagyj világot, hírnevet
Míg meg nem öl az ár!
Ó! jöjj, feléd int Mestered
A bárka várva vár!


4. Menj, hagyd a széles utat el,
Mely kárhozatba visz!
A Krisztusért tűrj gúnyt is el!
Boldog, ki benne hisz!


5. Csak menj, kerülj el gondosan
Mindent mi visszaránt!
Csak menj, hogy egykor boldogan
Elérd a Kánaánt!

