Ó, mily kedves, ó, mily szép

1. Ó, mily kedves, ó, mily szép
A testvéri szent egység;
Őt dicsérjük lelkesen
És testvéri egységben!


2. Fű, fa, virág megújul,
Mikor reá harmat hull:
Így üdít fel bennünket
A testvéri szeretet.


3. Oszlik harag, irigység,
Minden szeretetlenség,
Hogyha néped egybegyűl,
Nagy Király, trónod körül.


4. Testvér, fogjunk össze hát,
Áldjuk mind az ég Urát!
Szívünk, lelkünk egy legyen
Szándékunkban, tettünkben!


5. Hálatelten hódolunk,
Míg csak élünk, hű Urunk.
Legyen áldva szent Neved,
Mindig és minden felett!

