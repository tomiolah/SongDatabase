Cu rani si spini pe frunte

Cu răni și spini pe frunte


Cu răni și spini pe frunte
Isus a suferit,
Pe muntele Golgota,
de oameni chinuit.
O, Tu, al nostru Mire,
de Tatăl preaiubit,
De sub păcat și Lege
prin har ne-ai izbăvit.


Cu prețiosu-Ti sânge
păcatul mi-ai spălat.
De-acum nu voi mai plânge,
căci m-ai răscumpărat.
Nevrednic sunt de Tine,
dar vin, căci m-ai chemat;
Nimic nu-i bun în mine,
prin Tine sunt curat.


Arată-mi a Ta față,
o, scump Mântuitor,
Și-n toat-a mea viață
doar Tu să-mi fii Păstor!
Și dă-mi mare dorință:
&#39;Naintea Ta a sta,
Cu drag și umilință,
făcând doar voia Ta.


Și, drept recunoștință
Că Tu m-ai mântuit,
Predau a mea viață
ca un copil iubit.
Iubirea Ta slăvită
în veci n-are sfârșit,
Din mâna Ta cea tare
nu voi mai fi răpit.

