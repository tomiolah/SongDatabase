Maria și Marta

1.Maria şi Marta sunt două surori
Alese din lumea cea largă,
|: Maria-i credinţa ce-nvaţă din zori,
Iar Marta-i credinţa ce-aleargă :|


2.Maria stătea ascultând şi simţea
Că ceru-şi desferecă poarta
|: Să stau ca Maria întruna aş vrea,
Dar Domnul iubea şi pe Marta :|


3.Maria şi Marta sunt două surori
Ce-n rai îşi petrec veşnicia
|: Dar eu, pe pământ, Parc-aş vrea uneori
Când Marta să fiu, când Maria :|


4.Isus pe-amândouă surori le iubea
Şi azi laolaltă li-e soarta
|: O, fă-mă, Isuse, în dragostea Ta,
Să fiu şi Maria şi Marta :|

