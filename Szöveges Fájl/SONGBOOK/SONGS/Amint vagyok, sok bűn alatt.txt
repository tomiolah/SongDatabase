Amint vagyok, sok bűn alatt

1. Amint vagyok, sok bűn alatt,
De hallva hívó hangodat
S mert értem áldozád magad,
Úr Jézus így jövök.


2. Amint vagyok, nem várva, hogy
Lelkemnek terhe, szennye fogy,
Hozzád, ki megtisztíthatod:
Úr Jézus így jövök.


3. Amint vagyok, bár gyötrelem
S kétség rágódik lelkemen,
Kívül harc, bennem félelem:
Úr Jézus így jövök.


4. Amint vagyok, vak és szegény,
Hogy kincset leljek benned én
S derüljön éjszakámra fény:
Úr Jézus így jövök.


5. Amint vagyok, nincs semmi gát,
Kegyelmed mit ne törne át;
Hadd bízza lelkem rád magát:
Úr Jézus így jövök.


6. Amint vagyok, hogy a te szent
kegyelmed tudjam, mit jelent
már itt, s majd egykor odafent:
Úr Jézus így jövök.

