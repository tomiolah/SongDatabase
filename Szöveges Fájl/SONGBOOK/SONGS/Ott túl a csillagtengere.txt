Ott túl a csillagtengere

1. Ott túl a csillagtengeren
Szép ország tündököl,
A hit azt látja szüntelen,
És vágyón pillant föl.
Ott égi fény és illatár
Betölt minden helyet,
Hol a megfáradottra vár
Nyugalom harc helyet.


2. Emberi ész az üdv lakát
El nem képzelheti;
Ám a szív érzi vonzását,
Mely felé készteti.
Öröm vagy búbánat között
El nem felejti azt,
S a csüggedőbe képe önt
Újult reményt, vigaszt.


3. Ez otthon annak nyitva áll,
Kiben szilárd a hit,
S tulajdonába vette már
Itt a menny kincseit.
Ha mégis ejtünk könnyeket,
Nem csüggedünk azért,
Urunk ád most is örömet,
Bár még nem értünk célt.


4. Fordítsuk hát tekintetünk
E szép ország felé;
Állítsuk gyakran Édenünk
Lelki szemünk elé!
Miénk lesz mindörökre ott,
Miben hittünk itt lenn,
Nem érzünk többé bánatot
A vesztett kincseken.


5. Nem zord többé ez a világ
És nem üres a lét.
Fent van hazánk, s várja Atyánk
Ott minden gyermekét.
Elment előre Jézusunk,
Hogy készítsen helyet,
Ha majd útján híven futunk,
Elérjük a mennyet.

