Ha Isten van velem

1. Ha Isten van velem, úgy
Lehet én ellenem
Minden! - imám Hozzá jut,
S erőt ád Ő nekem.
Ha Ő az én barátom,
Ha Istenem szeret,
Mit árthat e világon
A bosszú s gyűlölet?!


2. Tudom s hiszem erősen,
Hogy Isten az Atyám,
Ezt megvallom merészen,
Miért is titkolnám?
Hisz Ő minden esetben,
Hűen mellettem áll,
Nem is lehet elvesznem
Bajok hulláminál.


3. Szentlelke van szívemben,
Vezérli érzetem,
Keservet elűz tőlem,
S nyugalmat ád nékem.
Áldását hagyja folyni
Bőven, dúsan reám,
Segít erőben szólni:
Abba, kedves Atyám!


4. Fent az örökös részem
Már elkészíttetett,
Ha meg kell halnom nékem,
Már én nem rettegek;
Ha könnyek közt telik is
Némely nap, óra, perc,
Az Úrnak szent igéje
Megédesíti ezt!

