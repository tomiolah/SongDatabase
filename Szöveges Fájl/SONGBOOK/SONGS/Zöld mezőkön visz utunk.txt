Zöld mezőkön visz utunk

1. Zöld mezőkön visz utunk,
Itt legeltet Pásztorunk
És az élet hűs vizéhez megy velünk,
Hol a béke vesz körül,
Amely Róla ránk ömöl,
Ó mily tiszta látást nyert itt szellemünk.


Ref.
Élet vize, öröm árja,
Ó te boldog békelét,
Tudtul adta Istenünk
Szent szavával minekünk
A megváltott tiszta szível örökét.


2. Jó időzni nékünk itt,
Bűn, világ nem háborít.
Hőimáink Istenünkhöz szállanak.
Érzi lelkünk és szívünk,
Hogy Ő itt van mivelünk
Halljuk, szólít s kedvesek e szent szavak.


3. E Jó Pásztor mélybe szállt
S minket itt lenn megtalált,
Ó ne hagyjuk el tehát e legelőt,
Mindig halljuk meg szavát,
Kövessük a lábnyomát,
Míg majd egykor dicsőülten látjuk Őt.

