Dumnezeul meu, Te laud

Dumnezeul meu, Te laud


Dumnezeul meu, Te laud
Pe-ale vieții mele strune;
Tot mai nouă și mai vie
Lauda Ta să răsune.


/:Lăudat, lăudat, fii în veci lăudat,
Dumnezeu, Tatăl meu, lăudat :/


Laud îndurarea-ți sfântă
Care mă păstrează-n Tine,
Ca să nu-mi abată viața
Pe cărările străine.


Laud adevărul veșnic
Ce mi-l dai să fie soare,
Când străbat prin întuneric,
Săvârșind a Ta lucrare.


Laud bunătatea-ți dulce,
Braț puternic ce mă poartă,
Mai fierbinte, mai statornic,
Înspre-a veșniciei poartă.


Laud jertfa Ta cea mare,
Darul darurilor Tale,
Prețul mântuirii mele,
Din a morții-adâncă vale.


Dumnezeul meu, Te laud,
Și vreau să aprinzi în mine,
Necurmat și mai puternic,
Focul laudei spre Tine.

