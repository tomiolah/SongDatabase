Ó, bár meghalnék a bűnnek

1. Ó, bár meghalnék a bűnnek
S élnék Krisztusnak csupán,
Elnyeréséért üdvömnek
Bár jobban imádanám.
Szegény vagyok, inségtelve,
De az oly vigasztaló,
Hogy bár volnék még oly gyenge,
Ő oly végtelenül jó.


2. Bárcsak nyitva volna szívem
Szeretetre, Jézusom,
Volna bár erős reményem,
Teljesülne óhajom;
Lenne éltem Néked tetsző,
Indulatom mint tied;
Volnék bár jó szőlővessző,
Kegygyümölcscsel ékített.


3. Ó bár tudnám dicsőítni
Gondozómat mindenütt;
Az Ő képét jól viselni,
Mindenben követve Őt.
Ó, bár az Ő szent tüzétől
Lángolna az érzelmem
S áthatva szeretetétől
Rendezném be életem.

