Jeruzsálem gyöngyökből

1. Jeruzsálem gyöngyökből,
Aranyból épített,
Te szent, királyi város,
Szívből köszöntelek!
Ó, az öröm, gyönyörnek
Bő árja mily lehet
Ott, ahol maga Isten
Világít nap helyett!


2. Ott zeng a fényes téren
A Bárány éneke,
Szent hévben ég a szívek
Testvéri érzete;
Fehér királyi széknél
Dicszengő szózatok,
Győzelmi koronáról
Győzelmi fény ragyog.


3. Ki itt e földön küzdött,
A győzők közt lesz ott,
Ki szenvedett az Úrért,
Az ott örülni fog:
A könnyek letörölve,
Jajszó nem hallatszik,
A vágyak teljesülve,
Szívekben üdv lakik.


4. Megváltottak országa,
A boldogok hona,
Te vagy a fáradt szívek
Nyugalmi otthona!
Ó, aki véred árán
Megváltottál, Urunk,
Vezess e szép Sionba,
Vezess el, Jézusunk!

