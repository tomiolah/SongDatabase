Oh, Betlehem kis városa

1. Oh, Betlehem kis városa,
Csend szála már reád,
Fölötted el halk útra kel
A csillagmiliárd.
Sötét utcádba mégis
Ma örök fény rezeg,
Minden remény és küzdelem
Benned pihen ma meg.


2. Mert Krisztust szülte Mária,
Míg minden lény pihen,
Az angyalok szent meghatott
Szerelme Ráfigyel.
Oh, hajnalcsillag hirdesd:
Ma született a Szent!
Az Úrra fönn dicsfényözön
És béke idelent!


3. Az ég csodás ajándéka
Mily csendbe szállt le itt!
Így hinti ránk dicső Atyánk
Egének kincseit.
Nincs fül, mely halja jöttét,
De bűn, ha elgyötört
Megtört szíved hozzá siet:
Krisztus halkan betölt.


4. Oh, Betlehem szent gyermeke,
Itt is kér egy sereg:
Vedd el bűnünk s töltsd be szívünk,
Szüless bennünk ma meg!
Karácsony est, az angyal
Örömhírt énekel.
Oh, jöjj közénk s maradj miénk,
Urunk, Immánuel!

