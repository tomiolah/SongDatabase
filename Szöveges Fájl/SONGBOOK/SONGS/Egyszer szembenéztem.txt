Egyszer szembenéztem

1. Egyszer szembenéztem
Önmagammal
Életem végiggondoltam:
Mi volt az, mit elrontottam én?!
Hol kerestem boldogságot?
Hová lett a tisztaságom?
S miért veszti szavam értékét?


Refrén:
Várok rád, Jézus, várok rád,
Hisz te azért jöttél, hogy megtalálj!
Az elveszettet, hogy megtaláld,
Hogy megkeresd és megtaláld.


2. Akkor találkoztam emberekkel,
Akik Jézusról beszéltek,
Életükkel felmutatták Őt.
Láttam, van egy másik élet,
Halál után, örökélet,
A Bibliában olvastam erről.


3. Isten úgy szerette e világot,
Hogy szent Fiát adta érte,
Aki benne hisz, el ne vesszen.
Aki Jézust befogadja,
Az életét neki adja,
Annak örök élete legyen.


4. Mindezt hittel egyszer elfogadtam
Bűneimet bevallottam,
Átéltem Isten bocsánatát.
Új életet kaptam tőle,
Azóta Jézus él bennem,
S életem van a halál után.

