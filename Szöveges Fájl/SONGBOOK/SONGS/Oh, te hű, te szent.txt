Oh, te hű, te szent

1. Oh, te hű, te szent, nem látod,
Bús pogányság éjjelét?
Lelked mért ki nem bocsátod,
Hogy sötétjét űzze szét?
Mind e millióknak árjáta
Véreden vevéd te meg,
Most a föld határi várják,
Hogy kitöltsd Szentlelkedet!


2. Hű tanúid kihulló vére
Íme, bosszúért kiált;
Gyermekidről vedd le végre
A nagy, a nehéz igát!
Nagy vezérünk, oh, jelenj meg,
És emeld föl jobbodat,
Tedd erős szívűvé sereged,
Hős legyen, miként magad!


3. Add, hogy szívűnk hittel telve
Bátor harcosid legyünk,
Adj erőt a küzdelemre,
Míg kivíva nincs ügyünk!
Hisszük, valljuk, s bár nevetnek,
Hull reánk vád és szitok,
Meg kell látni mindeneknek:
Jézus él és győzni fog!

