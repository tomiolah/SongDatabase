Jegyezd meg, lelkem

1. Jegyezd meg, lelkem, jól e szót:
Ha Jézus int, kövesd!
Ha visszatart, megállj legott,
Ha hív, Felé siess!


2. Ha gazdagít, úgy meghajolj!
Örülj, ha hőn szeret!
Ha ostoroz, szelíden szólj:
Formálj csak engemet!


3. Ha látod embertársadat,
Ki gyógyulást talált:
Örvendj, imádd az irgalmat,
Hogy mást is így megáld!


4. Ha munkatársnak hív az Úr,
Mind Néki add erőd!
Ha csendre int, várj szótlanul,
Készen figyelve Őt!


5. A tested, lelked, mindened
Csak Jézusé legyen;
Ha útján vész tör ellened,
Hű légy, ne hűtlen!

