Szeretnék lenni én

1. Szeretnék lenni én,
Én erőtlen szegény
Az Úr szolgálatában halász.
Ez a munka csodás,
Oly szép a halfogás,
Ezért ég bennem a munkaláz.


A hálóm mind vinném,
A mély vízbe vetném,
Hal benne ha csak egy is akad,
Még azt is kivenném,
Az Úrhoz így vinném:
Uram, hoztam Neked egy halat.


2. Már kora hajnalon
Kis halászcsónakom
Ott ringna a hullámzó vízen.
A halfogás nehéz,
Ha van hullámverés,
De adna az Úr erőt, hiszem.


Halász akkor örül,
Ha fogás sikerül,
Nekem is ez a vágyam, nem más.
Uram, add meg nekem,
Hogy a bűntengeren
Hadd legyek én is egy jó halász.


3. Szeretnék lenni én,
Én erőtlen szegény,
Az Úr szolgálatában halász.
Ez a munka csodás,
Oly szép a halfogás,
Ezért száll szívemből a fohász.


Uram, add meg nekem,
Hogy az én életem
Bűnöst hozzon eléd, melyre vársz.
Lelkem örömével,
Kezemben igéddel,
Hadd legyek én is emberhalász.

