O, Te privesc Isuse

1.O, Te privesc Isuse 
Pe cruce răstignit,
În suferinţi nespuse,
De oameni chinuit.
De răni Ţi-e fruntea plină,
Şi corpul tot Ţi-e frânt,
Dar Tu n-ai nici o vină.
Tu eşti cu totul sfânt.


2.O, jertfa-Ţi glorioasă
Ne-arată desluşit 
Că lumea păcătoasă
Aşa mult ai iubit.
Tu m-ai iubit pe mine,
Pe toţi Tu i-ai iubit.
Şi-n locul lor mai bine
Să suferi ai primit.


3.Noi meritam osânda,
Dar tu prin suferinţi,
Ai câştigat izbânda;
Făcut-ai din noi sfinţi.
Noi meritam ocara
Şi sabia de foc,
Dar Tu-ai purtat povara
Bătăilor de joc.


4.Cu ce-am putea răspunde
Acum la jertfa Ta?
Să Te urmăm oriunde,
Cu toată dragostea,
Să Te iubim fierbinte,
Cu Tine suferind,
Făcând tot timpul bine,
Venirea Ta grăbind.

