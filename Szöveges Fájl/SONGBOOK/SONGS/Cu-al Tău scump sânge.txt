Cu-al Tău scump sânge

Cu-al Tău scump sânge, Tu, Isuse,
Ne-ai izbăvit din vină grea,
Din moarte și ocară mare
Și din osânda cea de veci.


Cu bucurie Te privim azi
Stând sus în slavă și purtând
Cununa slavei, și-ți cântăm toți:
Vrednic ești, Doamne, Tu s-o porți!


Mai presus de puteri și de nume
Te-a înălțat Tatăl în cer,
Și-acuma stai la dreapta Lui, sus,
Slava, puterea Tu având.


Noi suntem trupul Tău, o, Doamne,
Suntem uniți cu Tine-acum,
Împărtășim a Tale bunuri,
Tot ce-i al Tău, al nostru e.


Tu ești viața noastră, Doamne,
Harul Tău și puterea Ta
Câștigă orice biruință
În noi și-asupra lui Satan.


Și va veni-n curând și ziua
Când se va-nfățișa slăvit&#39;
A Ta mireasă și vedea-va
Pe scumpu-i Mire mult dorit!


Ce bucurie vom avea, când
Te vom vedea în slava Ta!
Ne vei lua atunci, Isuse,
Cu Tine-n veci să locuim!

