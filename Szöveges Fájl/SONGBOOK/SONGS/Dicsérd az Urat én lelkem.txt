Dicsérd az Urat én lelkem

1. Dicsérd az Urat én lelkem,
Dicsérjed Őt hálatelten,
Minden helyen és mindenütt
Az Alkotót s Üdvözítőt!


Dicsérjed reggel, jó korán
Napfelkeltén és alkonyán,
Hajnalban, délben, éjjelen
Dicsérjed, áldjad szüntelen.


2. Ő tőle kaptad lelkedet,
Ő tőle nyerted éltedet,
Ő bírja a te sorsodat,
Ő hordja a te gondodat.


3. Ő ment ki bármi baj közül,
Ő óv meg minden vész elől,
A porból karja fölemel,
Ő helyez örök üdvre fel.

