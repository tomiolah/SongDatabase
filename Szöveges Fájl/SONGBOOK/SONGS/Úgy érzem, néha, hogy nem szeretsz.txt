Úgy érzem, néha, hogy nem szeretsz

1. Úgy érzem, néha, hogy nem szeretsz,
Hogy dolgaimban nem is vezetsz.
Hogy elfelejtesz segíteni,
Ha szenvedés jön, kimenteni.


2. Mégis tudom, hogy szeretsz nagyon,
Az életem így rád bízhatom.
Nem sors-szeszélynek kezében van:
Terved valósul rajtam, Uram.


3. A szenvedések csak eszközök,
Hogy átformáljon kezed velük.
A forma s mérték hozzám való,
Te ismered, hogy nekem mi jó.


4. Ha zúgolódom, bocsásd meg azt,
Ne ródd fel, kérlek, a sok panaszt.
A test vak, és így nem látja jól,
Hogy szíved most is felém hajol.

