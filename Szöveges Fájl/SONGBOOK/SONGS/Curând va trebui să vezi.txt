Curând va trebui să vezi

1.Curând va trebui să vezi, 
Tot ce nu vrei acum să crezi,
Că moartea nu e un sfârșit, 
Ci-un început nemărginit
Curând va trebui răspuns, 
De tot ce crezi acum ascuns,
De tot trecutul dezgolit, 
Ce-ți va striga nepotolit.


Refren:
|: Și ce ușor, și ce ușor 
Puteai avea Mântuitor
Și ce frumos, și ce frumos 
Puteai fi-n veci lângă Hristos :|


2.Curând va trebui gustat, 
Veninul negrului păcat
Și vei vedea cât e de-amar, 
Nestinsul conștiinței jar
Ființele ce le-ai ucis, 
Te vor împinge spre abis,
Sfințenia ce-ai pângărit, 
Îți va fi focul nesfârșit.


3.Va trebui plătit din greu, 
Tot ce-ai lovit în Dumnezeu,
Nevinovații schingiuiți, 
Îți vor fi viermii-neadormiți
Curând va trebui, curând, 
Să tot plătești în veci gemând
Și cât te-a tot chemat mereu, 
Dar L-ai respins pe Dumnezeu         .

