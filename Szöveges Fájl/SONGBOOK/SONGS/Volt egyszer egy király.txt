Volt egyszer egy király

Volt egyszer egy király ma is él, köztünk jár.
Országát ne keresd, térképen nem leled.
Hintója sose volt, mindig csak gyalogolt,
Szolgákat nem akart, szolgálni ő akart.


Elment a jó király, de országa nyitva áll.
Hallgasd a csend szavát, meghallod hívását.
Ő soha nem hagy el, szól csak, és átölel,
Tán észre sem veszed, úgy fogja két kezed!


Volt egyszer egy király, földre jött, közénk állt,
Mindenkit szeretett, senkit meg nem vetett.
Tanított tereken, hegytetőn, réteken,
Ételt, italt adott, beteget gyógyított.


Volt egyszer egy király, velünk élt, köztünk járt,
Az emberek gyűlölték, elfogták, megöltek;
Feltámadt, visszatért, negyven nap köztünk élt,
Győzött a szeretet, halálból élet lett!

