Dacă ești cuprins de noapte

1. Dacă ești cuprins de noapte,
Chinuit de gândul rău,
Dumnezeu vrea să te scape,
Îți întinde brațul Său.


Refren:
Nu te-abate-n ceasuri grele
De la sfântul Său cuvânt;
Ce promite, împlinește,
Te încrede-n Domnul Sfânt!


2. De a Satanei influență
Depărtează-te mereu,
Lui Isus întinde-I mâna
Și ascultă glasul Său!


3. Dacă vrei să fii cu Domnul,
Eul tău să-l răstignești
Iar în tine să se vadă
Chipul Fiului ceresc.


4. Îndoiala ta să piară,
Te încrede în Isus,
El îți dă în suflet pace,
Bucurie de nespus.

