Mentsd, aki elmerül, óvd aki gyönge

Mentsd, aki elmerül, óvd aki gyönge,
Fogd szelíden fel a bűnbe esőt;
Szánd, aki téved és hívd a bukottat,
Mondd neki, csak Krisztus menti meg őt!


Mentsd, aki elmerül, óvd aki gyönge!
Üdvözítőnknek a vágya csak ez!


Megvetik őt, de Ő vár türelemmel
Mígnem a bűn fia keblére tér.
Szólj komolyan vele, szólj szeretettel,
Krisztus igéje kegyelmet ígér!


Bűnteli szívben is ott van a szent vágy
Rejtve egészen a mélyen alul.
Hű szeretetre még fellobog onnan,
És a reménytelen is szabadul.


Mentsd, aki elmerül! Ez kötelesség,
Melyhez erős Urad ad csak erőt;
Vidd türelemmel a keskeny úton s mondd:
Nézd a kereszten az üdvözítőt!

