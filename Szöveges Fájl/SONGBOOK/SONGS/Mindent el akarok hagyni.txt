Mindent el akarok hagyni

1. Mindent el akarok hagyni
És követni Tégedet,
Mint Te szegénységben járni,
Hordani keresztemet.
Minden földi törekvésem,
Minden földies remény
Vesszen, de igaz életem,
Megmarad: az Úr enyém!


2. E világ mindig gyűlölhet,
Jézussal is rosszul bánt,
Az emberek megvethetnek,
Jézus hű marad hozzám.
Bölcsességnek, szeretetnek
Istene, gyújts égi, fényt
S kár helyébe áldást nyerek,
Nappallá válik az éj.


3. Küzdj a lélek fegyverével,
A hit pajzsát felvegyed
S e világot, ingerével
Csak hamar legyőzheted.
Nem tart már soká futásod,
Küzdj hát végig igazán,
Urad mennyben vár és ad ott
Gazdag bért a harc után.

