Nu te teme, crede

Nu te teme, crede


&quot;Nu te teme, crede!&quot;
Domnul meu mi-a spus;
Liniștit te-ncrede
Suflete-n Isus.
Valea-ntunecoasă
Nu mă va-ngrozi,
Inima-i voioasă:
Domnul cu mine va fi!


/:Eu singur n-oi fi,
Eu singur n-oi fi!
Mereu Isus mă păzește,
Veșnic cu mine va fi!:/


De-i senin, lucește
Soarele în zori,
Dar Isus răzbește
Și prin negrii nori!
Când se depărtează
Astrul cel văzut,
Domnul luminează
Sufletul celui pierdut!


Dușmanu-mi întinde
Lațul primejdios,
Dar, blând, mă desprinde
Mâna lui Cristos!
Când se-ngreunează
Totu-n drumul meu,
El mă-mbărbătează:
&quot;Teamă să n-ai, căci sunt Eu!&quot;

