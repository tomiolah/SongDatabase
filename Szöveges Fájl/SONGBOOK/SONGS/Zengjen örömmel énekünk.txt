Zengjen örömmel énekünk

1. Zengjen örömmel énekünk:
Velünk van már az Ige!
Ím kitárult az ég nekünk,
Velünk van már az Úr!


Refrén:
Drága életige,
Térj be minden szívbe!
/: Hozz örömet, békességet,
Ragyogjon fényed ránk!:/


2. Most még mindenkit hívogat
Jézus, az élő Ige;
Hangzik kegyelmi szózata
Ma üdvöt ád az Úr.


3. Tudjuk elmúlik e világ,
Mint szikla áll az Ige,
Minden hatalom porba hull,
Örökké él az Úr.

