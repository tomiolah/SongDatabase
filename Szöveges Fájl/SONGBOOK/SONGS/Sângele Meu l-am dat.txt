Sângele Meu l-am dat

1. Sângele Meu l-am dat,
Trupul Meu e rănit
Ca tu, fiu din Adam
Să poți fi mântuit;
Sângele Meu ți-am dat,
Tu Mie ce Îmi dai?


2. Am fost sărac, umil,
Pe-acest pământ umblând
Să fii tu fericit,
S-ajungi în cerul sfânt;
Chiar viața Mea ți-am dat,
Tu Mie ce Îmi dai?


3. Eu tronul Mi-am lăsat
Și slava Mea din cer,
În schimb am îndurat
Doar chinuri și dureri;
În locul tău M-am dat,
Tu Mie ce Îmi dai?


4. Din întuneric greu
Prin Mine-ai fost salvat,
De al Satanei lanț
Pe veci te-am dezlegat;
Iertare Eu ți-am dat,
Tu Mie ce Îmi dai?


5. Astăzi, din tot ce ai
Dă Domnului Hristos,
Dă-I totul pe deplin,
Urmează-L credincios;
Pentru El să trăiești,
În toate să-I servești!

