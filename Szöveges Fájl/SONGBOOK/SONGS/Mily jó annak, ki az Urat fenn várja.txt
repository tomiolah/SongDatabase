Mily jó annak, ki az Urat fenn várja

Mily jó annak, ki az Urat fenn várja


Mily jó annak, ki az Urat fenn várja
Ki tevékeny s jól vigyáz a dolgára.
A jó szolga jutalmát az Úr adja,
Mert az Urát ébren, készen fogaja.


Az időknek vége immár oly közel
Vágyunk, hogy az Úr mielőbb jöjjön el.
A teremtett mindenség őt sóvárgja
Fű, fa, virág, állat, ember őt várja.


Új teremtés a mi részünk Krisztusban
Ajándéka kegyelemből, fentről van.
Dicsőítjük, a váltság az Ő tette,
Vére árán égi részünk megvette.


Mi mind, kik a szent Szellemet bírhatjuk,
Urunk jöttét sóhajtozva óhajtjuk;
Várjuk jötte harsonája mind riad,
Várjuk testünk megváltását, mint fiak.


Ha majd az Úr lába alatt lesz minden
És mindenben minden lesz már az Isten
Az angyali seregekkel őt áldjuk,
Mindenségét teljességgel szolgáljuk.

