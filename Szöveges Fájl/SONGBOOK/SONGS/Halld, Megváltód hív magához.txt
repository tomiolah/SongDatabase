Halld, Megváltód hív magához

1. Halld, Megváltód hív magához:
Jöjj, jöjj és lásd!
A kegyelmi lakomához,
Jöjj, jöjj és lásd!


Refrén:
Hirdesd bátran szerte-széjjel,
visszhangozza föld az éggel:
Isten vár nagy kegyelmével,
Jöjj, jöjj és lásd!


2. Szólj a nagyhoz, a kicsinyhez:
Jöjj, jöjj és lásd!
Kitaszítva senki sem lesz,
Jöjj, jöjj és lásd! Refr:


3. Jézus megment és meggyógyít,
Jöjj, jöjj és lásd!
Asztalánál megelégít,
Jöjj, jöjj és lásd! Refr:


4. Jöjj, hát, siess, amíg lehet,
Jöjj, jöjj és lásd!
Üdvösséget Ő ad neked,
Jöjj, jöjj és lásd!

