Eu sunt Domnul, Sunt Mântuitorul tău

1.Eu sunt Domnul, sunt Mântuitorul tău,
Eu te chem pe nume, eşti al Meu! 
Nu te teme de nimic, de nici un rău,
Eu te izbăvesc, Eu, Dumnezeu!


Refren:
Nu te teme, nu te teme,
Eu veghez asupra ta mereu.
Nu te teme, nu te teme,
Eu te izbăvesc, Eu, Dumnezeu!


2.Dacă treci prin ape cu talazuri mari,
Eu voi fi cu tine-n orice greu.
Bată vânturi, bată cât vor fi de tari
Eu te izbăvesc, Eu, Dumnezeu!


3.Dacă treci prin focul cel de ură-aprins
Adăpost şi pază îţi sunt Eu,
Viaţa nu ţi-o arde, nu vei fi atins,
Eu te izbăvesc, Eu, Dumnezeu!


4.Pentru tine-n lume dau popoare-ntregi,
Tu ai preţ nespus în ochiul Meu.
Te iubesc de-a pururi, asta s-o-nţelegi,
Eu te izbăvesc, Eu, Dumnezeu!


5.Eu sunt Domnul, sunt Mântuitorul tău,
Tu-Mi porţi Numele mereu, mereu.
Nu te teme, Eu lucrez și nici un rău
Nu-ţi va fi. Am zis: eu, Dumnezeu!

