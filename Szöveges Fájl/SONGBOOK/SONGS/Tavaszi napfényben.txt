Tavaszi napfényben

1. Tavaszi napfényben,
tündöklő szépségben,
Gyönyörű madárdal
hangzik a légűrben.


Elment a fehér hó,
a téli takaró.
Gyönyörű zöld ruhát
kapott a láthatár.


Eljött már a kikelet,
a hideg tél engedett,
Egy szavára
a nagy Alkotónak.


Bizonyítja a tavasz,
hogy az Úr szent és igaz,
Tegnap, ma és
mindörökké ugyanaz.


2. Tavaszi napfényben,
tündöklő szépségben,
Áldom Megváltómat,
ki dicsőn feltámadt.


A tavasz melege
szívembe érkeze,
A bűn rideg ködét
kegyelme elűzte.


Szívemben is nagy tél volt,
a zord hideg úgy tombolt,
Ám de jött
az áldott kikelet.


Feltámadt hős dics neked,
Ki adtál új életet,
Áldva legyen
mindörökké nagy neved!


3. Tavaszi napfényben,
tündöklő szépségben,
A szívem kesereg
Azon lelkek felett,


Kiknek szívében még
tombol a hideg tél,
Nincs bennük új élet,
Rabságban szenvednek.


Drága lélek figyelj fel,
a tavasszal ébredj fel,
Mért pusztulnál
nyomorultul bűnben?


Jézus érted szenvedett,
nála nyerhetsz kegyelmet.
Ha hozzá jössz biztos
az üdvösséged.

