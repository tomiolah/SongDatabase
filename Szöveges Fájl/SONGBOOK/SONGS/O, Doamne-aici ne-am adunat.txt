O, Doamne-aici ne-am adunat

1.O, Doamne-aici ne-am adunat
Ca fii ‘naintea Ta; 
Cuvântul Tău ce ni L-ai dat, 
Cu drag vom asculta.


2.Urechi şi inimi să deschizi, 
Alungă întristări; 
La noi, Isuse, vrem să vii, 
Cu binecuvântări.


3.Dorim acum să ne vorbeşti 
Divinul Tău Cuvânt, 
Şi-n inimi Tu să îl sădeşti 
La toţi de pe pământ.


4.Rămâi cu noi, Păstor iubit 
În clipe de vegheri, 
S-ajungem ceasul cel dorit, 
Al sfintei învieri.

