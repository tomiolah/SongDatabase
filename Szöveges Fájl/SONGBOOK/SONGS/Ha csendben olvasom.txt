Ha csendben olvasom

1. Ha csendben olvasom
A drága bibliát,
Szívemben hallgatom
Égi Pásztorom szavát,
Kies mezőn terel
És csendes vízre vár,
Személyesen nevel,
Szívem gyógyítja ha fáj.


Igéje lelkem étele,
Oly bőven adja Ő,
Szívem szentséggel van tele
S átjár a szent erő.
A drága manna hull,
Ó, hogy szeret az Úr,
Táplál, gyógyít, nevel
S üdvözít Jézus, az Úr.


2. Ha hittel olvasom
A drága bibliát,
Parancsként hallgatom
Hű Vezérem szent szavát.
Tanít, hogy támad még
Az ősi ellenség,
Félemlít és kísért,
Ám de Ő legyőzte rég.


Felöltöm szent fegyverzetét,
Mit titkon felkínál,
És győzelemre vértez fel
A győztes, szent Király.
A drága szent sugár
Oly forrón bátorít,
Nem rémít a halál,
Mert Ő ott is átsegít.


3. Ha buzgón olvasom
A drága bibliát,
Oly tisztán hallhatom
Vőlegényem szent szavát.
Biztat, hogy nemsoká
Felhő trónjára ül,
Csak hűen várjak Rá,
Bűntől érintetlenül.


Szent karja lágyan átölel,
Arcom keblén simul,
Gyönyör hulláma áraszt el
S a szívem tűzre gyúl.
Tudom a Vőlegény
A mennybe visz majd át,
Elvisz engem szegényt,
Vérén vett menyasszonyát.

