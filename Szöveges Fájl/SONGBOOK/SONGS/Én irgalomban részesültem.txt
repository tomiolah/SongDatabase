Én irgalomban részesültem

1. Én irgalomban részesültem,
Bár érdemes rá nem voltam.
Csoda ez, mert dőreségemben
Ezt soha nem óhajtottam.
Örvendek, mert tapasztalom,
/: Mily nagy az égi irgalom. :/


2. Isten haragját érdemeltem,
De megkímélte életem.
Bocsánatát s kegyét elnyertem
Fiának drága vérében.
Elmémmel föl nem foghatom,
/: Nem más ez, csupán irgalom! :/


3. Nem foszt meg ettől senki engem,
Ebben dicsekszem folyton én.
Hitemet bizton ráhelyeztem,
S reménysugárként int felém.
Ez lesz halálos ágyamon
/: Megnyugtatóm: az irgalom! :/


4. Ó, irgalomban gazdag Isten,
Ne vond meg tőlem irgalmad!
Halálon át te vezess engem
Hozzád, ahol van szent Fiad!
Ott lesz örök boldogságom,
/: Nálad, végtelen Irgalom! :/

