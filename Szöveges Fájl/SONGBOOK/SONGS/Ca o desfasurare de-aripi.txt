Ca o desfasurare de-aripi

Ca o desfășurare de-aripi


Ca o desfășurare de-aripi
când bate vântul,
Ca picurul de rouă
când geme ars pământul,
/: Ca-ntoarcerea în pace-a
corăbiilor duse,
Așa Te-aștept întruna,
așa Te aștept, Isuse! :/


Căci tot mai grea, prin lumea rea,
E calea mea spre casa Ta.
Mai negrii nori, adeseori,
Se-adun’ din greu în jurul meu.


Ca pruncul care caută
doritul sân de mamă,
Ca murgul lumina, ca
dorul care cheamă,
/: Ca rănile-alinarea în
suferinți nespuse,
Așa Te-aștept întruna,
așa Te aștept, Isuse! :/


Ca revărsatul zilei în
noaptea de tăciune,
Ca un răspuns de fulger
la stinsa rugăciune,
/: Ca mângâierea lină a
dragostei ascunse,
Așa Te-aștept întruna,
și tot mai mult, Isuse! :/

