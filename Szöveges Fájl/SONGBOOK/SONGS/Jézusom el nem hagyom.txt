Jézusom el nem hagyom

1. Jézusom el nem hagyom,
Mert Ő éltét adta értem:
Ezért néki átadom
Hálás szívvel egész éltem.
Ő világít utamon,
Jézusom el nem hagyom.


2. Jézust sosem hagyom el,
Amíg itt e földön élek;
Őt szolgálom örömmel,
Szent oltárán míg elégek.
Szívvel, szájjal ezt vallom:
Jézusom el nem hagyom.


3. Hogyha majd elfogy erőm,
S lassú lesz szívdobogásom,
És utolsó órám jön,
Akkor is csak Őt imádom.
A halálos ágyamon
Jézusom el nem hagyom.


4. Jézust el nem engedem.
Semmi nem szakít el tőle;
Vezet majd odafenn
Hűs forrásra, jó mezőre.
Ott örömmel zeng ajkam:
Jézusom el nem hagytam.

