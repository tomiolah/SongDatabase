Kutasd az Írást

1. Kutasd az Írást,
Az egy Szentírást:
Szemléld a Jézus életét!
Fogadd el hittel tanítását,
Nyomában jön az üdvösség.
Refrén: Kutasd az Írást! Jézus mondja,
S imádkozz hőn, hogy jól is értsd.
Csak annak üdvösség végsorsa,
Kinek szíve ég Jézusért.


2. Kutasd az Írást,
Az egy Szentírást:
Üdvre az egy út benne van.
Ami nincs benne, emberelme
Kigondolása, s hasztalan!
Refrén: Kutasd az Írást! Jézus mondja,
S imádkozz hőn, hogy jól is értsd.
Csak annak üdvösség végsorsa,
Kinek szíve ég Jézusért.


3. Kutasd az Írást,
Az egy Szentírást,
S nyisd meg embertársadnak.
Láthassa benne, út van üdvre,
S boldog lesz, ha ezen halad!
Refrén: Kutasd az Írást! Jézus mondja,
S imádkozz hőn, hogy jól is értsd.
Csak annak üdvösség végsorsa,
Kinek szíve ég Jézusért.

