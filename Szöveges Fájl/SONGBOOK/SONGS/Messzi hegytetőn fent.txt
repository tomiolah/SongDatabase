Messzi hegytetőn fent

1. Messzi hegytetőn fent, áll egy régi kereszt,
Mely a szenvedés, szégyen jele.
E hely nékem kedves, hol a tiszta és szent
Minden bűnösért megöletett.


Refrén:
Szívem őrzi az emlékedet,
Drága vagy nekem minden felett
Koronát ott fönt míg nem nyerek,
Átkarollak te régi kereszt.


2. Ez a durva kereszt, melyet más úgy megvet,
Egyre vonzza az én lelkemet.
Mert az égi Bárány, mennyhonát elhagyván,
Értem vitte a Kálvárián.


3. Eme vértől ázott, régi átokfáról
Tiszta áldozat fénye ragyog.
Ott halt Jézus értem, üdvöt tőle nyertem,
Vele életem megváltozott.


4. Ehhez a kereszthez mindig hű maradok,
Szégyenét örömmel hordozom.
Tudom, hogy ha majdan, hazaszólít Uram,
A jutalmat ott fönn megkapom.

