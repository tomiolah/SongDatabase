Az Isten hű! Mint édes jó Atyánk

1. Az Isten hű! Mint édes jó Atyánk a szíve úgy szeret.
Az Isten hű, ha bánat borul ránk, ha fénylő nap nevet.
Bár hegyek dőlnek tenger mélybe, ez hitem biztos, szent pecsétje,
Hogy Isten hű, hogy Isten hű.


2. Az Isten hű! Legjobb barátom Ő, ezt hittel vallom én,
Van gondja rám, hogy kísértés ha jő, ne érjen túl kemény.
Ő hitem, erőm már megmérte, mielőtt bármi próba érne,
Mert Isten hű, mert Isten hű.


3. Az Isten hű! Megtartja, mit ígért, beváltja szent szavát.
Nem téved el, ki őreá figyel az életúton át.
Nem ember, hogy hazudjék nékem. Nincs változás szent igéjében,
Mert Isten hű, mert Isten hű.


4. Az Isten hű, és szemmel tartja ő itt minden gyermekét.
Boldogan néz, boldog óra jő, ha földi öröm ért.
Ő segít, terhünk ha nehéz itt, s majd panaszt, sírást mind elnémít,
Mert Isten hű, mert Isten hű.


5. Az Isten hű! E hű barátodat ne hagyd, ne feledd el!
Boldog a szív, ha hűséget fogad és hűséggel felel.
Légy hű Istenhez, hű a hitben, s e vigasz védjen és segítsen,
Hogy Isten hű, mert Isten hű.

