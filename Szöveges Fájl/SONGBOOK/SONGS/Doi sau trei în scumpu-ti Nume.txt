Doi sau trei în scumpu-ti Nume

Doi sau trei în scumpu-ți Nume


Doi sau trei în scumpu-ți Nume
Când sunt adunați,
În mijlocul lor Tu Însuți
Spus-ai că vei fi.


Doamne, Doamne,
Știm că ești cu noi,
Dă-ne binecuvântarea
Ce ne-ai pregătit!


Strânși acum cu toți în juru-ți,
Vrem să Te-ascultăm,
S-auzim ce vrei să ne spui
Tu prin Duhul Tău.


Suntem slabi, dar Tu ești tare,
Tu să ne-ntărești,
Să-ți aducem slavă, cinste,
Lăudându-Te.


Tu, izvorul mângâierii,
Viața noastră ești,
Tu ești totul pentru noi toți
Pe pământ și-n cer.

