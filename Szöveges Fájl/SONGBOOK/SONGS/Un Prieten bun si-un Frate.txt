Un Prieten bun si-un Frate

Un Prieten bun și-un Frate


Un Prieten bun și-un Frate
În Isus noi am aflat.
De la noi El nu Se-abate
Către El când am strigat.
Cunoscându-ne prea bine,
Că ne temem tot mereu,
El, chemându-ne la Sine,
Ne susține-n drumul greu.


Un Prieten bun și-un Frate
În Isus noi am aflat.
Inimile întristate
Harul Lui le-a vindecat.
Lui să-I spunem fără teamă
Chinul nostru-oricât de greu;
Ruga El o ia în seamă.
Ieri, și azi, și mâin’, mereu.


Un Prieten bun și-un Frate
În Isus noi am aflat.
Viețile ni-s apărate
De pierzare și păcat.
Chiar când luptele ne-nconjoară,
Ce avea-vom de temut?
Când dușmanul ne-mpresoară,
Tot Isus ne este scut


Un Prieten bun și-un Frate
În Isus noi am aflat.
Noi puteri prin El ni-s date,
Zi de zi, neîncetat.
El dorințele curate
Le-mplinește necurmat;
De-s voințele predate,
Totul este câștigat.


Un Prieten bun și-un Frate
În Isus noi am aflat.
Ce ne duce mai departe
Până în al Său palat.
Deci cu El, în veșnicie,
Să trăim și să cântăm.
Viața noastră să ne fie
Pe Isus să-L adorăm.

