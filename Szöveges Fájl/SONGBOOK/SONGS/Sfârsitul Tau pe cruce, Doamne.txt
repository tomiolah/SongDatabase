Sfârsitul Tau pe cruce, Doamne

Sfârșitul Tău pe cruce, Doamne


Sfârșitul Tău pe cruce, Doamne,
Fiori de groază mi-a trezit;
Tu Îți jertfeai acolo viața
Chiar pentru mine, cel pierdut.


Chiar firea-ntreagă-nmărmurită
Privea la suferința Ta,
Lumina, soarele ascuns-a:
Era-ngrozit de moartea Ta.


Acolo, dreapta judecată
A Dumnezeului Cel Sfânt
S-a arătat ne-nduplecată,
Lovind în Tine pentru noi.


Isuse, jertfa-ți minunată
Este izvorul nesecat
Al îndurării Tale sfinte,
Ce spală pe-orice vinovat.


Adânca Ta iubire, Doamne,
A luminat inima mea;
Păcatul meu greu ridicat-ai,
O, Tu, Miel Sfânt, prin jertfa Ta.

