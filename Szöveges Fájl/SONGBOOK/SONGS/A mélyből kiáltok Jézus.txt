A mélyből kiáltok Jézus

1. A mélyből kiáltok Jézus,
a bűnöm verme de mély!
Rám omlott az átok, Jézus,
oly szörnyű sötét az éj!
Ha nem jössz segélyre Jézus,
kialszik minden remény;
És itt a vak éjbe, Jézus,
mélybe veszek el én!


2. Te mindent vállaltál Jézus,
kínt, szégyent ott fenn a fán,
És értem meghaltál Jézus,
a véres, bús Golgotán.
Nagy üdvöt szereztél Jézus,
s én hittel elfogadom.
A szívem cserébe Jézus,
Tenéked odaadom!


3. Ó téged szeretni Jézus,
a szívem boldog joga,
És téged követni Jézus,
az élet célja maga.
Tevéled haladni Jézus,
a mennyek felé menés,
És nálad maradni Jézus,
az béke, megpihenés.


4. A lelked vigasztal Jézus,
és Ő ad mindig erőt.
A lelkem magasztal Jézus,
s megvall a világ előtt.
Örömmel megyek be Jézus
Tehozzád a mennybe fel,
S ott fenn az egekbe, Jézus,
Te rólam vallást teszel.

