Mert a Jézusé vagyok

1. Mert a Jézusé vagyok,
Arcom egyre úgy ragyog,
Szívem örvend pásztorának,
Lelkem hívó szent szavának,
Ismer engem és szeret,
Néven szólít, úgy vezet.


2. Híven őriz ő maga,
Bátorít szelíd szava,
Hűs patakhoz elvezérel,
Szomjam oltja friss vizével,
Hordoz zöldelő gyepen,
Nincs hiányom semmiben.


3. Hogy ne volna így nekem
Boldog teljes életem?
Majd ha véget ér az élet,
Angyalokkal égbe térek,
Hol hű pásztorom fogad,
És örök hajlékot ad.

