Drumul meu e catre slava

Drumul meu e către slavă


Drumul meu e către slavă,
Înspre țara mea pășesc.
Ascultați povestea-mi toată,
Cum pe Domnul de-L iubesc.


E Isus a mea credință,
Pace-n suflet El mi-a dat,
Și în lupte biruință
Și un cuget împăcat.


Sufletu-mi sfârșea în moarte,
De n-aveam pe Dumnezeu;
De Cristos eram departe,
Mă prindea păcatul greu.


Prin iubirea-I nesfârșită,
Mi-a venit în ajutor;
Viața mea fu izbăvită;
Azi Isus îmi e Păstor.


Am trecut prin ceasuri grele,
Dar Isus m-a susținut;
Neatins m-a scos din ele,
Căci în El m-am încrezut!


Umple-mă cu-a Ta iubire,
Credinciosule Stăpân,
Ca să-ți dau în veci mărire
Și la Tine să rămân!

