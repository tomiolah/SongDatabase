O, Isuse dulce

O, Isuse dulce


O, Isuse dulce,
Pentru noi pe cruce
Tu Te-ai răstignit!
/:Iar eu, rătăcitul
Și nefericitul,
Am păcătuit!:/


Pe-a plângerii vale,
De la a Ta cale
Mult m-am depărtat.
/:A Tale cuvinte,
Isuse preasfinte,
Nu le-am ascultat.:/


Dar acuma, iată,
Inima mea toată
ție ți-o jertfesc!
/:A mele păcate
Vreau acuma, toate,
Să le părăsesc.:/


Rogu-Te fierbinte,
Fiule preasfinte
Al lui Dumnezeu,
/:Să-mi dai alinare,
S-aduci ușurare
Sufletului meu!:/

