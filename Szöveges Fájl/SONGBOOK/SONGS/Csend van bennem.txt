Csend van bennem

1. Csend van bennem és emlékezem,
A múltba pillant fáradt szemem,
Vétket látok, s gondozó kezet,
Amely a szennyből hűn kiemelt.


Refrén:
Mért szeret Isten, mért szeret még?
Hogy lehet, mért nem mondja ki: Elég!?
Féltő karja újra átölel,
Megtört szívemhez szíve közel.


2. Csend van bennem és emlékezem,
Mily sok ajándék, nagy kegyelem,
Mily sok áldás, mennyi türelem
Kísérte végig az életem.


3. Csend van bennem és emlékezem,
Sokszor volt könnyes mindkét szemem.
Ha sok bánat, fájdalom is ért,
Csak Hozzá jöttem irgalomért. Refr.


4. Csend van bennem és emlékezem,
Dicséret, hála él szívemben,
Megköszönök múltat és jelent,
Holnapom védő, őrző kezed.

