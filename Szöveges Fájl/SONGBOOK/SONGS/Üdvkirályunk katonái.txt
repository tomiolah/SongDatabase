Üdvkirályunk katonái

1. Üdvkirályunk katonái
Lelkesedve járjatok,
Magasan a lobogóval,
Erejéről szóljatok!


Ref.
Sose fárad el a lelkünk
S nem tesszük le fegyverünk,
Míg a hitharcot bevégzük
És a győzelem miénk!


2. Hőn követve a vezényszót,
Első sorba lépjetek,
S ama ősi ellenséggel,
Arccal szembe küzdjetek!


3. A Vezér mondotta: Győzünk!
Meg is tartja szent szavát.
Minden lankadatlan harcos
Megnyeri a jutalmát!


4. Ó elő, elő hát bátran!
Tettre buzdít Ő maga.
Szenvedés után öröm jön
És győzelmi korona.

