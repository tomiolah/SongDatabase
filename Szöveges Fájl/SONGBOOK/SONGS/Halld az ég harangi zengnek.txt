Halld az ég harangi zengnek

1. Halld az ég harangi zengnek
Messze földön szerteszét.
Hírül adva mindeneknek
Isten üdv üzenetét.
Áldott Isten nagy kegyelme,
Hogy leküldte szent Fiát!
Benne higyj s az élet lelke
Meggyőz benned sírt s halált.


Refrén:
Szent harang, égi hang
zendül szerte hangosan,
Drága hír, Jézus él,
S most kegyelme napja van.


2.Jöjj, az ég harangi hívnak,
Vár királyi lakoma.
Vége itt nyomornak, kínnak,
Bűnös elfér mind oda.
Jöjjetek ti fáradt lelkek,
Jézusunk élet kenyér,
Higyjetek s mindenre leltek,
Jézus mindennel felér.


3. Halld, az ég harangi intnek,
Oh, siess, elkéshetel,
Sátán tőre fog megint meg,
Jöjj, hogy egy se vesszen el!
Nézd, az ajtó még kitárva,
Szűk s szoros felé az út,
Hit, remény, szeretet vár ma,
Kívül lelked vészbe jut.


4. Halld, az ég harangi zúgnak,
Már az ünnepév közel.
Örvendj népe égi Urnak,
Üdvözültek sergivel!
A Király jön nemsokára,
Légy kitartó kis sereg,
Boldog lesz, ki homlokára
A koronát nyerte meg.

