Készítsd magad kedves lélek,

Készítsd magad kedves lélek,


Készítsd magad kedves lélek,
Hagyd a bűnt, a sötétséget;
Jöjj a fényes napvilágra,
Vágyódj lelki méltóságra!
Nézd, ma üdvözítő Urad
Égi asztalához hívat!
Ő, ki földet, mennyet éltet,
Kész most találkozni véled.


Krisztus, napja életemnek,
Krisztus, fénye örömömnek,
Krisztus, szívem minden vágya,
Lelkem éltető világa!
Hittel lábad elé omlok,
Ha a szent jegyekhez nyúlok;
Add, hogy benne üdvöm leljem,
Neved dicséretét zengjem!


Uram Jézus, szeretetből
Értünk jöttél az egekből,
Drága élted adtad értünk,
Hogy a bűntől óvjad lelkünk.
Bús keresztünket te hordtad,
Értünk véredet ontottad:
Add, hogy tieid lehessünk,
S rólad híven emlékezzünk!


Égi szeretet tengere:
Krisztus, élet eledele,
Önítélést adj e perchez,
Méltón nyúlni kenyeredhez!
Add, e lelki eledelben
Nagy kegyelmed elvehessem.
Áldj meg vendégedül engem,
Mind a földön, mind a mennyben!

