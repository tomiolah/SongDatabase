Az Úr irgalma végtelen

Az Úr irgalma végtelen,
Ezt folyton érzem én;
Habár nincs semmi érdemem,
Ő mégis hord kezén.


Nincs arra szó, se gondolat,
Mi jóval áld az Úr;
Ha lankadok, Ő szárnyat ad,
És terhem mind lehull.


Láncom lehullt, szabad vagyok,
Mert az Úr veszni el nem hagyott.
Kegyelme tartja meg életem
Az Úr irgalma oly végtelen.


Sok itt a bűn és küzdelem
Az orkán zúgva dúl,
De minden vészben, tengeren,
Megtart, megvéd az Úr.


Ha véget ér az életem,
Új otthont nyújt az ég.
Ott még szebb hangon zenghetem
A Bárány énekét.

