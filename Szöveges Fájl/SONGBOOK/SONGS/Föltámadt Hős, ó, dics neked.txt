Föltámadt Hős, ó, dics neked

1. Föltámadt Hős, ó, dics neked
Nagy győzedelmedért!
Bűntől megváltott szent sereg
Magasztal, áld, dicsér!


2. Te, igazságnak hajnala,
Fölkelted, ó, mily szép!
Eltűnik a bűnéjszaka,
Ha fényed árad szét.


3. Hogy legyen üdvünk odafent,
A kereszten haltál,
Elgyötört, drága testedet
Takarta sziklazár.


4. Ím, nyitva már a sziklasír,
És abból élet kél.
Az angyal ajkán zeng a hír:
Halljátok, Jézus él!


5. Ősellenségünk verve már,
Eldőlt a küzdelem,
Megtört hatalmad, zord halál,
- Ó, áldott győzelem!


6. Ott látlak, Jézus, mennybe&#39; fent,
Királyi trónuson;
Az égi karral szent neved
Fennen magasztalom!

