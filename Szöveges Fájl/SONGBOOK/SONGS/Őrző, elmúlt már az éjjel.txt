Őrző, elmúlt már az éjjel

1. Őrző, elmúlt már az éjjel?
Közel van már a reggel?
Sóhajtunk levert kedéllyel,
Számlálván a perceket.
Amíg a homály eloszlik,
A csillag elhalványodik
És a fénylő napsugár
Éltetőn e földre száll!


2. Íme, oszlik már a nagy köd,
Látjátok a hegyeket?
Az Úr dicső napja feljött,
Oszlanak a fellegek.
Íme a pogány országok
Látnak nagy világosságot,
Hull arcukról a lepel,
Sok előtted térdepel.


3. Ó, erős, hatalmas Isten!
Csodáljuk nagy művedet,
Melyet erős karod minden
Néppel buzgón elkövet.
Sok erős kaput bevettél,
Sok lelket elpecsételtél.
A pogányok áldanak,
Hogy nyerték világodat.


4. Terjesszed ki napjainkban
Mindenütt országodat!
Ébressz kedvet mindnyájunkban
Építni templomodat.
De adj belénk mindig nagyobb
Buzgóságot s akaratot,
Hogy magunk megtagadjuk,
S teljesen Neked adjuk!

