Szentlélek Isten, tűz és fény

1. Szentlélek Isten, tűz és fény,
Ki méltón áldjon, nincs oly lény,
Te élet, áldás, őserő,
Kegyosztó, lélek-szentelő.


2. Te adsz a földnek életet,
Betöltesz mennyet, vizeket,
Az Isten fényét szórod ránk:
Sokféle színben égő láng.


3. Megáldasz minket tüzeddel,
Vezérelsz bölcsességeddel.
A hősök szívét felszítod,
Dicsénekszóra buzdítod.


4. Szentlélek, hála Tenéked,
Ki bennünk házad építed,
Az Isten útján támogatsz,
S kegyelmet bőven osztogatsz!

