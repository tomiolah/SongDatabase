Glasul Tau acum, Isuse

Glasul Tău acum, Isuse


Glasul Tău acum, Isuse,
să-l ascult cu drag vreau eu,
Tu ești plin de-nțelepciune, fii Învățătorul meu!
/: Însetat sunt după Tine, însetat
de-al Tău Cuvânt,
Fericit sunt lângă Tine, vreau să sorb Cuvântul sfânt. :/


Orice glas firesc din mine
s-amuțească-n fața ta
Numai glasul Tău acuma să răsune-n mintea mea!
/: O, fugiți gânduri deșarte,
larma lumii fugi și tu!
Să-mi vorbești în ceasu-acesta, drag Isuse, numai Tu! :/


Ucenicul Tău cuminte totdeauna vreau să fiu!
În a Ta școală cerească, ne-ncetat vreau să mă știu.
/: Tu-mi ești cel mai drag din lume, către Tine sunt atras,
Glasul Tău mă luminează, el
să-ndrepte al meu pas! :/


Duhul Sfânt să mă ajute glasul
Tău să înțeleg,
Și-nvățat mereu de Tine, numai voia Ta s-aleg!
/: Glasul Tău din mine facă
ucenic ascultător
Și, slujindu-ți cu credință, să
Te-aștept mereu cu dor. :/

