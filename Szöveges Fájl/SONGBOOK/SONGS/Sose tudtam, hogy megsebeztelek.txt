Sose tudtam, hogy megsebeztelek

1. Sose tudtam, hogy megsebeztelek,
Azt, hogy én is megfeszítettelek.
Ó, Jézusom, nem érzem vétkemet.
Uram, Te is
Mondd, Te is, hogy ártatlan gyermeked!


2. Sose tudtam: Pilátus én vagyok.
Azt, hogy én az Istennel harcolok.
Ó, Jézusom, el nem ítéltelek.
Uram, Te is
Mondd, Te is, hogy ártatlan gyermeked!


3. Sose tudtam, hogy Jézust őriztem,
Azt, hogy Rómát szolgáltam oly híven.
Ó, Jézusom, nem téptem ingedet!
Mégis, Uram,
Lelke mélyén vád tépi gyermeked!


4. Sose tudtam, hogy nevem áruló,
Azt, hogy Júdás vétke mily vádoló.
Ó, Jézusom, nem kértem végedet.
Mégis, Uram,
Segíts, lássam be vétkességemet!


5. Most már látom, mily rútak bűneim!
Szeretsz mégis! És folynak könnyeim.
Ó, Jézusom, én voltam mindezek!
Mondd, megbocsátsz!
Mert Te értem ontottad véredet!

