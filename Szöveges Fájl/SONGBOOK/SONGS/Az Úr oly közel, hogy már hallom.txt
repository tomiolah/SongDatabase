Az Úr oly közel, hogy már hallom

1. Az Úr oly közel, hogy már hallom
Az életvíz csobogását.
Az életnek fája is várja
Már századok bús vándorát!
Ó, űzd el, Úr Jézus,
A végső éj borzalmait
Vesd tengernek mélyébe néped
Oly keserű sóhajait!


2. Az Úr oly közel, hogy az angyalok
Bontják már szárnyaikat.
A Szent Város fénye is ihlet
Már ünnepi himnuszokat.
A végső nagy hívást
E szeretet árassza el,
Ó, Jézus, tedd kedvessé mindazt,
Mit néped most ajánlott fel!


3. Az Úr oly közel, hogy már látom
A könyveknek bezárását.
A szózat is sürgeti már a nagy
Babilon elhagyását!
Jó Megváltóm, halld meg
E feltörő könnyes imám,
És nékem is készíts egy helyet:
A megnyugvást küzdés után.


4. Az Úr oly közel, hogy már látom
Az Édennek körvonalát.
És bentről már hallom a szenteknek
Visszhangzó hozsánnáját!
Ó, térj vissza, Jézus,
És űzd el a fellegeket!
Jöjj, váltsa fel múlhatlan öröm
Az utolsó könnyeinket!

