Krisztus a keresztfán hullik piros véred,

Krisztus a keresztfán hullik piros véred,


Krisztus a keresztfán hullik piros véred,
Ártatlan halálod fejemre ítélet.
Kezedbe lábadba a szöget én vertem,
Véred minden csöppje égeti a lelkem.


Krisztus a keresztfán vérednek harmatja
Undok bűneimnek örök bocsánatja.
Kegyelem nekem ki halált érdemeltem,
Véred minden cseppje tisztítja a lelkem!


Krisztus a keresztfán vérednek hullása
Elalélt lelkemnek újon-újulása.
Ama nemes harcra benned erőt leltem,
Véred minden cseppje élteti a lelkem!

