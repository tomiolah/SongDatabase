De dorul Tau, Isus iubit

De dorul Tău, Isus iubit


De dorul Tău, Isus iubit,
În dragostea Ta arse,
Și inima și suflteul,
Și fața ni se-ntoarse


Isus, Isus, noi Te-așteptăm,
Cum crinii-așteaptă rouă,
Privind spre ceruri Te chemăm
Cu mâinile-amândouă!


Treci peste anii viitori,
O, Mire drag, și vino!
Ne du mai sus, mai sus de nori,
Spre țara de lumină.


În clipa când ni-i cununa
Cu-a slavei Tale taine,
Schimbați în chipul Tău, ni-i da
A păcii albe haină.


Și-ți vom cânta, Isus iubit,
De drag o veșnicie,
Că Te-am chemat și Te-am dorit
Cât nimenea nu știe

