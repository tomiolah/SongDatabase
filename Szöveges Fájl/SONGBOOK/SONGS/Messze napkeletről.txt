Messze napkeletről

1. Messze napkeletről,
Vágytól kapva meg,
Kis hajlékba egykor
Bölcsek jöttenek.
Jönnek nagy sietve,
Int a messze cél,
Fölfelé visz utunk,
Csillag a vezér.


2. Ott az Úr s Megváltó
Kis szelíd gyermek,
Íme, a csodás fény,
Őhozzá vezet.
Most is, míg ember
Földről mennybe ér,
Vándorlása közt e
Csillag a vezér.


3. Te, ki jászolágyban
Fekvél egykoron
És uralkodol most
A világokon.
Gyűjtsd be a pogányt is,
Aki messze él,
S azt se tudja: égbe
Csillag a vezér.


4. Hivd az elveszőket,
A szétszórtakat,
Csillagodnak fénye,
Míg utat mutat;
Kinek útja tőled
Messze, messze tér,
Lássa meg, hogy hozzád
Csillag a vezér.


5. Bús homály elűzve,
Majd az éjszakát
csillagodnak fénye
hadd ragyogja át!
Izraelt, s pogányt is
Fölfelé vezérlj,
Lássa ifjú és agg,
Csillag a vezér.

