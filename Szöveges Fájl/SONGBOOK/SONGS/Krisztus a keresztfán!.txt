Krisztus a keresztfán!

1. Krisztus a keresztfán! Hullik piros véred,
Ártatlan halálod, Fejemre ítélet.
Kezedbe, lábadba a szöget én vertem.
Véred minden cseppje égeti a lelkem!


2. Krisztus a keresztfán! Vérednek harmatja
Undok bűneimnek Örök bocsánatja.
Kegyelmed nekem, ki halált érdemeltem,
Véred minden cseppje tisztítja a lelkem!


3. Krisztus a keresztfán! Vérednek hullása
Elalélt lelkemnek újón-újulása.
Ama nemes harcra benned erőt leltem,
Véred minden cseppje élteti a lelkem.

