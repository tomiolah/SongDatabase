Áll a szikla mindörökké

1. Áll a szikla mindörökké,
Melyet Isten épített
Fáradt szívem menhelyévé
Zúgó hullámok felett!


Refrén:
Óh én szírtem! Sziklaváram!
Otthonom, mely véd, fedez!
Menhelyem a pusztaságban!
A Megváltó Jézus ez!


2. Lábaimnál zúg a tenger,
Zúg a szélvész rémesen:
Én Krisztusra építem fel
Szép reményem és hitem!


3. Hasztalan dühöng az orkán,
Hasztalan nincs semmi fény:
Éjben és viharban némán
A hajnalra várok én!


4. Bősz habok játéka egyre,
Megleléd-e menhelyed?
Zaklatott szív, jöjj e szirtre,
Mely megmentett engemet!

