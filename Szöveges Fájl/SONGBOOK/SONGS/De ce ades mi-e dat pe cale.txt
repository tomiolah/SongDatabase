De ce ades mi-e dat pe cale

1.De ce ades mi-e dat pe cale
Să-ndur dureri și fel de fel?
De ce-s lovit adesea oare?
Eu nu-nțeleg, dar știe El.


2.Când cunoscut-am Adevărul
Și vrut-am să spun despre El,
Silit am fost să tac adesea...
De ce-i așa? O știe El!


3.Din pâinea mea am dat altora
Făr’ să mă tem că mă înșel
Răsplata? M-au lovit cu pietre...
De ce-i așa? O știe El.


4.Când m-am luptat cu valul vieții
Și când eram s-ajung la țel,
Mă văd cu barca răsturnată…
De ce-i așa? O știe El.


5.Când moartea luptă pe-ndelete
Să rup-al dragostei inel,
Rămân copii orfani pe drumuri…
De ce-i așa? O știe El.


6.Greu apăsat, privesc adesea
Calvarul, Crucea și pe Miel
De ce sunt lacrimi fără vină?
Eu nu-nțeleg, dar știe El!


7.Când mi-am trăit mereu viața
În curății de porumbel,
Stropit am fost cu murdărie.
De ce-i așa? O știe El.


8.Eu nu-nțeleg, dar țin întruna,
Crezând cu patimă și zel,
Că multe din ce mi se-ntâmplă
Eu nu-nțeleg, dar știe El.


9.Și când ajunge-voi în ceruri
Cu Domnul, în al Său castel
M-oi intreba: Cum de-s acolo?
Răspuns la toate-mi va da El.

