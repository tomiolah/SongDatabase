Mondj, szívem, dalt

1. Mondj, szívem, dalt, és magasztald
Jézus Krisztus szent Nevét!
Hálatelten, bűntől menten
Dicsőítsed nagy kegyét!


Kell csodálnod, hogyha látod Irgalmát,
mely végtelen!
Szívem zengjen
s minden bennem
Hálaérzést szüntelen!


2. Kérd, hogy vére és igéje
Tisztogassa lelkedet,
Minden bűntől, átkos szennytől
Óvja s védje szívedet!


Higgyed végre, hogy a szíve
Minden bűnöst elfogad,
Bűnbánóknak, jobbulóknak
Bő kegyelmet osztogat!


3. Zengj, szívem, dalt, és magasztald
Jézus Krisztus szent Nevét,
Mert Ő rólad bűnbéklyódat
Diadallal törte szét!


Nagy Megmentő, Üdvözítő,
Benne éltünk rejtve van,
Higgyünk Benne hálát zengve,
Üdvöt ád Ő biztosan!

