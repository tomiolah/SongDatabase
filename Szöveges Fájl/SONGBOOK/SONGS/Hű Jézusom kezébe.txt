Hű Jézusom kezébe

1. Hű Jézusom kezébe
Teszem kezem belé,
Ő életem vezére,
Vezet hazám felé.
A keskeny úton járok,
de Ő közzel van ám,
Magasból vet világot
Az Ő keresztje rám.


2. S ha nem tudom azonnal,
Hogy Jézus mit kíván,
Várok, szemébe nézek,
S szívem nyugodt, vidám.
Mi boldog, édes érzet:
Úr Ő éltem fölött,
Szívem nem ismer kényszert,
Önként szolgálom Őt.


3. S ha szenvedés, baj érne,
S az utam is sötét,
Az Úr keresztje fénye,
Annál dicsőbben ég.
S tudom, hogy még dicsőbb
fény ragyog majd én reám,
ha majd a mennybe érvén,
Belépek ajtaján.

