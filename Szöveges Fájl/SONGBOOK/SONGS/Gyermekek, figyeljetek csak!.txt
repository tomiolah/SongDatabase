Gyermekek, figyeljetek csak!

1. Gyermekek, figyeljetek csak!
Ének kél az éjbe kint,
Itt a Jézus, ég a csillag,
Róla szól a dal megint.
Betlehembe, csendes éjben
Hírt hozott az égi kar,
És azóta minden évben
Újra zeng a régi dal.


2. Künn az utcán, csendes éjjel,
Mit dalolnak angyalok?
Száll a hang a csendbe széjjel
Drága hírt közöl dalok,
Hírt, mely szívünk fölvidítja,
Hírt, mely száz csodát mível,
Börtönajtaink kinyitja
Búnkat messze űzi el.


3. Elhagyta, ím, égi trónját,
Jézus földre szállt alá,
Angyalajkak ezt dalolják,
Visszhang kél szívünkben rá.
Gyermekek, figyeljetek csak,
Ének kél az éjbe kint,
Itt a Jézus, ég a csillag,
Róla halljatok megint.

