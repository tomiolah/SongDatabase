Áldott légy, áldott légy

1. Áldott légy, áldott légy
Csodás közelségedért,
Hogy ily lakomát szereztél
Lelkünk örök üdvéért!
Javaiddal eltöltöttél,
Hogy a hitben minket eggyé tégy!
Áldott légy, áldott légy!


2. Ó, Urunk, Ó, Urunk!
Tied a mi életünk
Testünk-lelkünk néked szolgál,
Téged óhajt szellemünk.
Megújultunk asztalodnál:
Parancsszavad tenni kész vagyunk,
Jézusunk, Jézusunk!


3. Egykor fenn, egykor fenn,
Atyánk dicső trónjánál
Égi manna lesz az étkünk,
Ama nagy vacsoránál.
Hálaénekünk elzengjük,
S áldjuk mind a Bárányt szüntelen
Egykor fenn, egykor fenn!

