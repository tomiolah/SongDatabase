Én Istenem tapasztalom

1. Én Istenem tapasztalom,
Mit igéd mond nekem,
Hogy jó Atyám vagy, s láthatom,
/: Mily keggyel bánsz velem. :/


2. Örül szívem, hogy így szeretsz,
Mint atyja gyermekét.
Naponta látom, mint vezetsz
/: Közelb, Atyám, feléd. :/


3. Én bűnös és szegény vagyok,
Te gazdag és kegyes.
Kétség közt szívem háborog,
/: Tanácsoddal vezess! :/


4. Akárhová vezet utam,
Veled találkozom.
Szívem ha dobban, ó, Uram,
/: Ott vagy te, jól tudom. :/


5. Azt tudnom mily jó és becses,
Hogy ilyen vagy s maradsz!
Mindent, mit szívem vár, keres,
/: Te, jó Atyám, megadsz! :/

