Icoanele mele cu salbe de crin

1.Icoanele mele cu salbe de crin,
Icoanele dragostei noi,
Icoanele mele scăldate-n rubin
Voi frați și surori sunteți voi.


Refren:
Făclii care ard dăruind tuturor
Lumina din veacul de-apoi,
|: Lumini din lumină, izvor din izvor,
Voi frați și surori sunteți voi :|


2.Cadelniță sfântă cu foc din altar
Cu care smerit mă-ncovoi,
Cadelnița mea de mireasmă și har
Voi frați și surori sunteți voi.


Refren:
Aghiasmă sfințită din munții de sus
Țâșnind într-un veșnic șuvoi
|: Aghiasmă din stânca eternă: Isus,
Voi frați și surori sunteți voi :|


3.Mătănii de rugă, din aur de-Ofir,
Săpate cu-n veșnic priboi,
Mătănii legate pe-al dragostei fir,
Voi frați și surori sunteți voi.


Refren:
Icoane de aur în Templul divin
Din voi -  frații mei -  mi-am făcut.
|: Icoane la care eu nu mă inchin,
Dar ca pe Hristos – le sărut :|

