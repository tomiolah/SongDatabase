Kívánsz édes békét? Hit növekedését?

Kívánsz édes békét? Hit növekedését?
Imatárgyad-e ez szüntelen?
De nem lelhetsz békét, Lélek csendességét,
Míg az oltáron nincs mindened!


Az áldozat oltárán van-e mindened?
Szíved a Szent Lélek lakhelye?
Áldott csak úgy lehetsz,
Nyugtot, békét lelhetsz,
Ha tested, lelked Néki adod!


Követnéd lábnyomát, Uradnak szent szavát,
Békét, nyugodalmat szeretnél?
Tedd hát, amit Ő mond, hogy szűnjék
bú, baj, gond,
Mindenedet az oltárra tedd!


Az áldozat oltárán van-e mindened?
Szíved a Szent Lélek lakhelye?
Áldott csak úgy lehetsz,
Nyugtot, békét lelhetsz,
Ha tested, lelked Néki adod!


Ó, tán nem is sejted, hogy az Úr mit rejtett
Ígéreteknek felhőibe!
Mígnem test és lélek, Szent függésben élnek,
És az oltáron van mindened.


Tudod-e, hogy szeret Megváltód tégedet,
És mily öröm tölti be lelked,
Majd ha trónja előtt, színről nézheted Őt,
És az oltáron lesz mindened!


Az áldozat oltárán van-e mindened?
Szíved a Szent Lélek lakhelye?
Áldott csak úgy lehetsz,
Nyugtot, békét lelhetsz,
Ha tested, lelked Néki adod!

