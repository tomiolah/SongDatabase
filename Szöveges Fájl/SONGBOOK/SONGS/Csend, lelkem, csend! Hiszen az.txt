Csend, lelkem, csend! Hiszen az

Csend, lelkem, csend! Hiszen az


Csend, lelkem, csend! Hiszen az Úr veled!
Tövisedet hordozd türelmesen!
Bízd ügyed rá, Ő mindent jól vezet,
Nincs változás örök hűségiben!
Csend, lelkem, csend, a leghívebb barát
Öröme visz tövises úton át.


Csend, lelkem, csend! Csak nézz az Úrra fel!
Múltat, jelent, jövőt kezében tart.
Csak a remény soha ne hagyjon el!
Mit homály fed, azt felderíti majd.
Csend, lelkem, csend! Szél, hullám tudja jól,
Hogy Ő az Úr s ma is csend lesz, ha szól.


Csend, lelkem, csend! A boldog óra üt
S mi az Úrnál leszünk örökre már;
Ahol bánat, csalódás messzetünt,
Öröm fénye, szeretet, béke vár.
Csend, lelkem, csend! Ott nincs könny, változás!
Boldogság lesz ott a találkozás.

