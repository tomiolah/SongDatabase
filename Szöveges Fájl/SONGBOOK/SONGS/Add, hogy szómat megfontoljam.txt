Add, hogy szómat megfontoljam

1. Add, hogy szómat megfontoljam,
Míg ki nem mondottam azt;
Add, Uram, hogy én megszokjam
Szólni mindig csak igazt.
Mert tudom, hogy minden szómért
Kérdőre vonsz engemet;
Aki ebben ellened vét,
Komolyan megbünteted.


2. Isten, légy irgalmas nékem,
Kit saját szám elítél.
Mily sokszor gonosz beszédem
És a szív haragra kél.
Méltó volnék haragodra,
De Te szólsz kegyelmesen.
Jézus drága vére mondja:
Megbocsátasz énnekem.


3. A kegyelmed intésével
Tartsad zablán a nyelvem,
Mert elmém könnyűségével
Újból csak vétkezhetem.
Add, hogy szavam ízes legyen
Mintegy sóval sózatott
És azt mindig félre tegyem,
Amit nem Lelked adott.

