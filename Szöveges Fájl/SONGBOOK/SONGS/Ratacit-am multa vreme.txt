Ratacit-am multa vreme

Rătăcit-am multă vreme


Rătăcit-am multă vreme
Însetat de fericire,
Însă, vai, inima-mi tristă
Nu găsea decât durere.
,,Unde-i mân-atât de tare,
Ca să poată dintr-odat&#39;
Să mă-oprească de pe drumul
Ce mă duce-n iaz de foc?&quot;


Astfel îmi ziceam într-una,
Când Isus mi-a spus duios:
,,Te iubesc, și pentru tine
Mi-am vărsat chiar sângele!&quot;
-O, Isuse, cu-a Ta mână
De la moarte m-ai scăpat,
M-ai iertat și prin al Tău Duh
Mi-ai dat altă inimă.


Vestea bună am primit-o
Și iertare am luat.
I-am dat inima atuncea
Fără să mă-mpotrivesc.
-O, Isuse, cu-a Ta mână
De la moarte m-ai scăpat,
M-ai iertat și prin al Tău Duh
Mi-ai dat altă inimă.


Duhul Sfânt atunci primit-am,
Iar El m-a pecetluit,
Și-acest Duh mi-adeverește
Că eu sunt al lui Isus.
-O, Isuse, cu-a Ta mână
De la moarte m-ai scăpat,
M-ai iertat și prin al Tău Duh
Mi-ai dat altă inimă.


Cu Isus eu merg acuma,
Bucurându-mă într-una;
Pacea dat-atunci de Domnul
Nimeni nu mi-o poate lua.
Lui Isus vreau să-I slujesc eu,
Căci atâta m-a iubit!
O, ce bine-i cu Isus azi,
Ce bine-i să fii iertat!

