Lelked lángját egyházadban

1. Lelked lángját egyházadban
Éleszd újra, Istenünk,
Hogy a földi küldetésben
Jó sáfárként működjünk!


Engedelmes szolgáidként
Induljunk, ha Lelked küld,
Mondjuk el, hogy Jézus által
Megbocsátasz minden bűnt!


2. Tedd egyházad népét bátor,
Érted élő tanúvá,
Hadd legyünk e széles földön
Fényt sugárzó lámpássá!


Érjük el a szenvedőket
Gyógyító szent Igéddel,
És a bűnben szunnyadókat
Az álomból keltsük fel!


3. Lássuk el az éhezőket,
Látogassunk foglyokat,
Oldjuk fel a láncra vertet,
És szánjuk a hontalant!


Jézus Krisztus hangján szóljunk,
Kik már vettük áldását,
Úgy éljünk, hogy példánk által
Szent arcát megláthassák.

