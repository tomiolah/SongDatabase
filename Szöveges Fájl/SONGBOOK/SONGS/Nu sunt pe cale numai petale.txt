Nu sunt pe cale numai petale

Nu sunt pe cale numai petale


Nu sunt pe cale numai petale,
Ofrande pale de trandafiri,
/: Dar știu că spinul și-a
pus rubinul
Chiar și pe crinul primei iubiri :/


Nu ne-aduc anii numai Betanii,
Dulci spovedanii în vreun apus,
/: Dar știm că ura
și-a-ntins măsura,
Vărsându-și zgura și pe Isus :/


Vai, nu-I prea lesne,
cu șerpii de glezne,
Cărări prin bezne a-ți netezi,
/:Dar scris e doară, că-ntâi e seară
Și noapte-amară, și-apoi e zi :/

