Hófehér zászló fennen lobogjon

1. Hófehér zászló fennen lobogjon,
Riadó zengjen hegy s völgyön át,
Harcosok szíve gyorsan dobogjon,
Meg kell vívnunk a nagy csatát.
A természetnek templomában
Ajkunkról imádság fakad,
Egyik kezünkben munkaszerszám van,
Másik pedig fegyvert ragad.


Ref.
Fel, ifjúság, harsog a kürt!
Krisztusért harcolni mind elmegyünk!
Koronát nyer, aki Érte él-hal,
Mert övé lesz a diadal!


2. Az igazságért táborba szállunk,
Urunk, Királyunk vár bennünket.
A fele úton mi meg nem állunk,
Égre emeljük szemünket.
Nap nékünk ragyog szép tavaszban,
Csillag nékünk gyúl éjjelen,
A babér nékünk terem a harcban,
Félre csüggedés, félelem.

