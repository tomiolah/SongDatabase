Köszönöm

1. Tovatűntek hosszú évek,
Csodálatos szép emlékek,
Köszönöm, hogy te vagy nekem,
drága testvérem.


2. Köszönöm, hogy segítettél,
a bajban nem feledtél,
Köszönöm, hogy megérezted
szükségem van rád.


3. Ki tudja, nélküled hol lennék ma már,
Tán jobb, ha el sem képzelem.
Amit tőled megtanultam, nem felejtem el,
Amíg élek emlékezem.


4. Köszönöm, hogy erőt adtál,
bánatomban vigasztaltál,
Köszönöm, hogy hozzám mindig
türelmes voltál.


5. Köszönöm, hogy elviseltél,
lehetetlent sosem kértél,
Köszönöm, hogy megértetted,
szükségem van rád.


6. Életednek minden napján, az Úr vigyázott rád,
Hordozta minden terhedet,
Békességgel betöltötte a te szívedet,
Megőrzött, s védett téged.


7. A bajban ott volt veled,
Próbák közt nem feledett,
Imádat meghallgatta,
Vezetett téged.


8. Köszönet, és hálaének,
Száll most a Mennybe érted.
Tekints le rám, kérlek Uram,
Halld meg énekem.


9. Megköszönöm testvéremet,
Hálás az én szívem neked,
Köszönöm, hogy életének
új kezdetet adtál.


10. Köszönöm, hogy vele voltál,
életének minden napján,
Köszönöm, hogy Te őnéki
egy társat adtál.


11. Bánatukban, boldogságban ott voltál velük,
Hordoztad minden terhüket,
Békességgel betöltötted a szívüket,
Mert Te, szereted őket.


12. Köszönöm, hogy Te vagy Uruk
Életükben, és támaszuk,
S ha jönnek nehéz próbák,
Te őrizd őket.


13. Köszönöm, hogy fogod kezük,
Te vezeted az életük,
Mindennap, éltük útján
Vezessed őket.


14. Szeretettel otthonukat töltsd be ó Uram,
Mert Te vagy maga, a szeretet,
E napon, énekemben kérem Te Tőled
/: Jó Atyám, áldd meg őket. :/

