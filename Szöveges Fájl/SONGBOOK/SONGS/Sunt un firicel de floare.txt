Sunt un firicel de floare

1.|: Sunt un firicel de floare :|
Lângă crucea cu piroane.
|: Floare-i mică, dealu-i mare
Ce parfum să dea o floare?
Dar ca mine Domnul are
Milioane, milioane :|


2.|: Sunt un fluier care-adună :|
Rătăcite oi, sărmane.
|: Când pe ceruri norii tună
Cine-aude-o veste bună?
Dar ca mine-n văi răsună
Milioane, milioane :|


3.|: Sunt o rază din Golgota :|
Lângă ţărmuri de oceane.
|: O scânteie-n vârf de stâncă
Cine-o vede-n noapte-adâncă?
Dar ca mine mai sunt încă
Milioane, milioane :|


4.|: Sunt un călător pe culme :|
Străbătând meridiane.
|: Fraţii mei de trup şi nume
Mă luară-n râs şi glume
Dar eu am alţi fraţi în lume
Milioane, milioane :|


5.|: Sunt un abur care-adie :|
Şi se pierde prin liane.|: 
Dar în ziua ce-o să vie
Nu un om şi nu o mie,
Ci ca mine-ar vrea să fie
Milioane, milioane :|

