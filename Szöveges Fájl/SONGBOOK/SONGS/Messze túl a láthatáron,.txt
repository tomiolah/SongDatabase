Messze túl a láthatáron,

Messze túl a láthatáron,
Van, szép hazám oda vágyom
Itt nem örvendeztet semmi,
Jó volna már haza menni.


Intenék a távolból is,
Üzennék a madártól is
El is mennék, de nem lehet,
Mert hű Megváltóm így szeret.


Majd amikor haza megyek,
Óh, boldog nap mikor lesz meg?
De hogyha majd elérkezik,
Ott bú örömre változik.


Ismeretlen vagyok itten,
Jó barátim senkim sincsen
Oly gyakran haza gondolok,
Mert hű barátim ott vannak.


Kedveseim kik ott élnek,
Semmi nyomortól nem félnek
Örvendeznek szabadságban,
És élnek szent boldogságban.

