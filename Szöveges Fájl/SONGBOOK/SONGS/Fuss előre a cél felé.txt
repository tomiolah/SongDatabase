Fuss előre a cél felé

Fuss előre a cél felé


Fuss előre a cél felé Pál apostollal, A kikötőnél vár Jézus a koronával
Ott törli le homlokodról a verejtéket,
És beviszen a dicsőség honába téged.


Erős hittel ragadd meg Őt az Üdvözítőt
Könnyek között kérjed Őtet mint egy Megmentőt
Mert egyedűl jött el a te megmentésedre
Őt kövessed itt a földön s bízzál Ő benne.


Zúg a vihar életünknek zajló tengerén,
Hithajónkat elnyeléssel már fenyegetvén.
Jézus látja reménységünk tudván mit tegyen
A bősz vihart megdorgálja mondván csend legyen.


Pál apostol sok veszélyben forgott a hitért
Üldöztetést vereséget tűrt ő Jézusért.
Megkövezték,börtönözték,bilincsbe verték
Megkötözve,hajóval,mint rabot,elvitték.


Róma felé közelednek már a hajóval
A hajósok nem törödnek Pál apostollal
Vihar támad,hajó sülyed,megmenthetetlen
De Istennél a segítség nem lehetetlen.


Megmondotta az Úr Jézus egykoron neki
Hogy az Ő nevéért fog majd sokat szenvedni.
Hajótörést,megveretést békén tűrte el
S az igazság koronáját mennybe nyerte el.

