Csak az Urnak nagy kegyelme

1. Csak az Urnak nagy kegyelme,
hogy még nincsen végünk.
Mert reánk tör, hogy elnyelne
gonosz ellenségünk.
Száz veszéllyel utunk telve,
s nincsen erőnk nékünk.
Csak az Urnak nagy kegyelme,
hogy még nincsen végünk.


2. Meg-megújul minden reggel
az Ő nagy irgalma.
Azért mihelyt napunk felkel,
kezdjünk háladalba.
Szívünk és szánk szép énekkel
Krisztust magasztalja.
Meg-megújul minden reggel
az Ő nagy irgalma.


3. Az Úr az én örökségem,
Azért benne bízom.
Mi kell nékem földön, s égen,
ha ez egy jót bírom?
Éljek, bár mi nagy szükségben
Még sincs miért sírnom.
Az Úr az én örökségem,
Ezért benne bízom.


4. Óh, mi jó az Úr azokhoz,
Akik Őrá várnak.
A szemükre balzsamot hoz,
Imáiknak szárnyat.
Fel szívünk a csillagokhoz,
Félre földi árnyak,
Óh, mi jó az Úr azokhoz,
Akik Őrá várnak.

