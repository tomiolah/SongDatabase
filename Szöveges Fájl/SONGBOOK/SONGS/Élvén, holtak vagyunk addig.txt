Élvén, holtak vagyunk addig

1. Élvén, holtak vagyunk addig,
Amíg a bűnben élünk;
Nyugalmunk nem lehet addig,
Amíg csak meg nem térünk.
Könnyelműn élünk vagy halunk,
És azzal mit sem gondolunk,
Ki oly sok jót tesz vélünk.


2. Magunk szerint mi jók vagyunk,
S dicsekszünk jámborsággal;
Pedig ha vizsgáljuk magunk,
Azt Mondjuk valósággal:
Isten egyedül az igaz!
Amit rólunk mondhatni, az:
Hogy vétkezni nem féltünk.


3. Atyám, itt van egy elveszett,
Ki bűneit fájlalja,
S orcád előtt mindezeket,
Bevallni nem átallja!
Te ellened vétettem én
Oly számtalanszor, én szegény,
Ó, légy irgalmas nékem!

