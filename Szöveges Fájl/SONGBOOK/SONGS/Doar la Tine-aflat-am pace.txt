Doar la Tine-aflat-am pace

Doar la Tine-aflat-am pace


Doar la Tine-aflat-am pace,
O, Isuse, blând Păstor.
Harul Tău putu să-mpace
Cugetu-mi și-ntregu-mi dor.


O, Isuse, știu prea bine,
Prin jertfirea-ți m-ai iertat:
Voi fi veșnic lângă Tine,
Cu-a Ta slavă îmbrăcat.


Doar la Tine se-odihnește
Sufletu-mi când e-ntristat,
A Ta dragoste-l primește,
E-nțeles, e mângâiat.


A mea viață ți-o dau ție,
Tot ce am Îți dăruiesc;
Vreau de-acum până-n vecie
Cu iubire să-ți slujesc.

