Dacă umblu-n lumină pe cale

1.Dacă umblu-n lumină pe cale,
De trudi-voi mereu, zi de zi,
Voi avea în sfârşit sărbătoare
Când cu Isus voi fi-n veşnicii.


Refren:
Alergarea mea-atunci s-a sfârşi
Şi de toate mă voi odihni,
Mângâiat al meu suflet îmi va fi
Când cu Isus voi fi-n veşnicii.


2.De vesti-voi Cuvântul vieţii
Şi aceia pierduţi l-or primi,
Bucura-mă-voi în cer cu sfinţii,
Când cu Isus voi fi-n veşnicii.


3.Pe pământ, întristări sunt pe cale.
Tot mai scurte, mai mici bucurii,
Dar uita-le-voi în ziua mare,
Când cu Isus voi fi-n veşnicii.

