Bujdosásunk esztendei

1. Bujdosásunk esztendei
Gyorsan jőnek, fogynak,
Mindmegannyi bő jelei,
Atyánk, jóvoltodnak


2. Most is egy év határánál
Áhítattal állunk;
Hálaadás oltáránál
Hozzád száll fohászunk.


3. Alázatos, buzgó szívvel
Hálát rebeg ajkunk,
Mert áldásod este,
reggel Megújult mirajtunk.


4. Te voltál, ki küzdelmünkben
Adtál segítséget,
Bánatunkban, örömünkben
Kezed áldott, védett.


5. Bekötözted sebeinket,
Igéddel biztattál;
Letörölted könnyeinket,
Karodon hordoztál.


6. Vezérelted kisded nyájad
Éjszakán, napfényben,
Hála ezért méltán árad
Gyermekid szívében.


7. Jertek, híven munkálkodjunk,
Míg nappalunk vagyon;
Vélünk az Úr, ne aggódjunk.
Övé a hatalom!

