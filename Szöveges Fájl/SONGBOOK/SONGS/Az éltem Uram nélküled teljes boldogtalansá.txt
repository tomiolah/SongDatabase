Az éltem Uram nélküled teljes boldogtalansá

Az éltem Uram nélküled teljes boldogtalanság


1. Az éltem Uram nélküled teljes boldogtalanság,
Mint zajló tengeren hajó, szelek ha űzik, hajtják.
Mert sodródva, vergődve rajt&#39; segélyt sehol se látok,
Nem int felém se rév, se part s a hullám sírja tátog.


2. Az utam, Uram nélküled sötét, mint szörnyű éjben.
Nagy tétován csak tévelyeg, hogy célhoz el ne érjen.
A bűnvadonból nélküled lelkem ki sem talál már,
Nem látom meg hazám soha, az éjben csak halál vár.


3. Ha te Uram mellettem vagy, nem tölt el félelemmel,
Ha hullám harsog, háborog s viharban zúg a tenger.
Ha vernek tajtékzó habok, annál nagyobb a békém
S a szívem csendesen pihen kipróbált menedékén.


4. Ha te Uram, vezérem vagy és tündöklő világom,
Az éjben is utat mutatsz, szemem csak rád vigyázzon.
S az út habár rögös, nehéz, s vak végtelen az éjjel,
Az otthonomba hű kezed tudom, hogy elvezérel.

