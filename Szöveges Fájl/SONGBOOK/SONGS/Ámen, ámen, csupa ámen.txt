Ámen, ámen, csupa ámen

Ámen, ámen, csupa ámen


Ámen, ámen, csupa ámen! Mit az Úr szól, mindig az.
Bízunk örök, szent nevében, hű az Isten és igaz.
Hogyha szól és egyet int, igen ámen lesz az mind;
Igen, ámen lesz az mind.


Néha várni kell, míg végre teljesül az ígéret.
Még sincs szívemnek kétsége: szavát Ő nem szegi meg
És majd Isten idején igent, áment látok én,
Igent, áment látok én.


Már a világ kezdetétől Isten áldott rendje ez
S bár hamuba hullik ég-föld, mindig ez a rendje lesz:
Ígér és valóra vált, nem tagadja meg magát,
Nem tagadja meg magát.


Bízhatsz benne bátran, szívem, mert amit Ő megígér
Teljesíti mindig híven, terve mindig célhoz ér.
Bármi messze lenne még, ámen lesz, mit Ő ígért,
Ámen lesz, mit Ő ígért.


Ámen, Uram, csendben várok, száll az év, mint pillanat
És te sorra mind beváltod, mit megígért szent szavad.
Egy ígéret el nem vész, igen, ámen, mert te élsz,
Igen, ámen, mert te élsz!

