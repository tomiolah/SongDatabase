Dicsérd az Urat szüntelen

1. Dicsérd az Urat én lelkem,
Dicsérjed Őt hálatelten,
Minden helyen és mindenütt,
Az Alkotót s Üdvözítőt.


Dicsérjed reggel, jó korán,
Napfölkeltén és alkonyán,
Hajnalban, délben, éjjelen,
Dicsérjed Őtet szüntelen!


2. Ő tőle kaptad lelkedet,
Ő tőle nyerted éltedet,
Ő bírja a te sorsodat,
Ő hordja a te gondodat.


3. Ő ment ki bármi baj közül,
Ő óv meg minden vész elől,
A porból karja felemel,
Ő helyez örök üdvre fel.

