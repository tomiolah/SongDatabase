O, Isuse, altadata

O, Isuse, altădată


O, Isuse, altădată
Orb prin lume rătăceam,
Căci iubirea-ți minunată
Pe atunci n-o cunoșteam.
Al Tău Nume nu-l iubeam,
Că-n păcate mari trăiam.


Dar, deodată-n neagra noapte,
Înainte mi-ai ieșit,
Sufereai în chin de moarte,
Pe o cruce răstignit!
M-am oprit și Te-am privit,
și-am văzut cât m-ai iubit!


Inima-mi întunecată
Eu atunci voios ți-am dat;
Cu lumina Ta curată
Pe deplin m-ai luminat.
Calea Ta mi-ai arătat
Prin Cuvântu-ți minunat.


O, Isuse, ești cu mine,
Mult de tot Tu mă iubești,
Ai murit chiar pentru mine,
Sufletul să-mi mântuiești.
Vreau ca și eu să-ți slujesc,
Pentru Tine să trăiesc.

