Vigyázzatok, ez a szózat,

Vigyázzatok, ez a szózat,
Amely a Föld végéig hat
Hogy egy kevés rövid idő
múlva eljön az ítélő
Ki előtt az ég és a föld remeg
Hát te bűnös vajon hol állhatsz meg.


Köszönjük jóságod Atyánk,
Hogy ily üzenetet hozzánk
Szent Fiad által küldtél le,
Ki lett az égnek követe.
Általa népedet fölkeresed
Eltévedt nyájadat gyűjtögeted.


Ó hű pásztor te minket itt
Felkerestél, mint menyasszonyt
Mit senki meg nem tehetett,
Jézus elhagyta az eget
érettünk és minket megváltottál
Bűn haláltól népedhez számitál.


Úr Jézusunk, arra kérünk,
Mint Megváltónk, maradj velünk,
Térítsd meg azt ki meg nem tért,
Alázd meg azt, aki kevély.
Végy magadhoz oda, ahol lakol
Ahol lesz majd egy nyáj és egy pásztor.

