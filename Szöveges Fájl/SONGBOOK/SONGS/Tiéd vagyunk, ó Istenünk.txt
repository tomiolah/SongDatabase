Tiéd vagyunk, ó Istenünk

1. Tiéd vagyunk, ó Istenünk!
Tiéd egész valónk!
De félünk néha s rettegünk,
Hogy elmerül hajónk.
Oly messze még a part,
A sok bűn fogva tart!
/: Hozzád kiáltunk, halld szavunk,
Mi Téged akarunk! :/


2. Nagy még az ellen ereje,
Sok még az akadály,
Segíts Urunk, adj győzelmet,
Ne érjen bűn halál.
Mit árthat a gonosz,
Bajt és veszélyt nem hoz,
/: Ha Te Urunk nem akarod,
Ha megvéd szent karod! :/


3. Fel hát szent küzdelemre még!
Az Úr segít nekünk,
Hatalmas karja majd megvéd,
Ha el nem csüggedünk.
Ki nem hátrál soha,
Azé a korona,
/: Az üdv, amelynek párja nincs,
Oly szent, oly drága kincs. :/

