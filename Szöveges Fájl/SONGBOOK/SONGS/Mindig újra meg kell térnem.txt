Mindig újra meg kell térnem

Mindig újra meg kell térnem


Mindig újra meg kell térnem szomjú szívvel tehozzád;
Gazdagságod adja nékem, amit elvett e világ.
Napról napra eltakarja ínségemet nagyságod,
Benned élek, reád nézek, békét benned találok.


Mindig újra hű szívedre kell sietnem, jó Uram,
Balzsam vár ott a sebemre s megszűnik a fájdalmam.
Erőt nékem gyengeségben nagy hűséged újat ád,
S utam látni, bizton járni küldöd fényed sugarát.


Mindig újra szent igédnek tápláléka kell nekem,
Az erősít csüggedt szívet e föld ínségeiben.
Tiszta látást, erőt, áldást csak e forrás, más nem ad;
Ki nem szárad, buzog, árad, vize tiszta szent marad.


Mindig újra, mindig újra örök arcod keresem.
Sosem unsz rá koldusodra, lehajolsz kegyelmesen.
Neked élek, fogadd kérlek életem és mindenem.
Hordozz engem, formálj engem tetszésedre teljesen!

