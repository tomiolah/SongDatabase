Hogyha valaki azt mondja

1. Hogyha valaki azt mondja:
„Én szeretem az Istent!”
Irgalmat nem gyakorolva
Embertársával itt lent,
Az olyan nem mond igazat,
Mert hogyan szerethetné azt,
Akit nem látott sosem!


2. Embertársíd mindig látod,
Helyzetüket ismered ;
Kérded ki felebarátod,
A kit kelljen szeretned?
Kérdezd meg csak az Úr Jézust,
Kérdezd a Samaritánust,
Ezek megmondják neked.


3. Ne halasztgasd azt megtenni,
Mire hatalmad van ma
Ne légy rest ott segíteni,
Hol a szükség kívánja;
El ne kerüld a szükséget,
Az útfélén szenvedőket
Mint a pap és lévita.


4. Uram, taníts meg jót tenni.
Mindenkivel ide lenn
Taníts mindenkit szeretni,
S téged. követni ebben.
Önzést,gőgöt, büszkeséget
És mindent a mi csak vétek,
Irts ki kérlek belőlem!

