Fáradtan, bűnbe esve

1. Fáradtan, bűnbe esve
Jártam az életet,
De megtalált a Pásztor,
S nyájához vezetett.
Jól látták ezt az angyalok,
Nevét dicsérve zengtek ott.


Refrén:
Kéz, amely kerestél,
Szív, amely szerettél,
Vér, mely eltörölted bűnömet,
Mindörökre áldva legyetek!


2. Mikor borral, olajjal Kimosta sok sebem,
Fülembe azt suttogta:
„Enyém vagy, gyermekem.”
Én nem hallottam szebb zenét,
Melytől a szív örömre kél. Refr.


3. Kezén, lábán mutatta
Sok, vérző sebhelyét,
Kemény, szúró tövissel
Körített szent fejét.
Úgy megragadta lelkemet,
Hogy értem annyit szenvedett!


4. Azóta Véle járok,
A szívem Néki él,
Csodás lényét, megértem
Szentlelke fényénél.
A földi lét nem lesz elég,
Zengnem az Ő dicséretét.

