Téged Isten, dicsérünk, nagy er?det áldva á

Téged Isten, dicsérünk, nagy erődet áldva áldjuk;


1. Téged Isten, dicsérünk, nagy erődet áldva áldjuk;
Hódolattal tisztelünk, műveidet hogyha látjuk;
Mindig áldott, szent és nagy, változatlan Isten vagy!


2. Mind az, ki a mennyben él, minden angyal, kérub, szeráf,
Minden tiszta, égi lény hódolattal fordul hozzád,
Himnuszt mond és éneket; „Szent! Szent! Szent vagy” zengenek.


3. Földünk minden szegletén áld az ember, dicsér téged,
Zengő hozsannájaként száll feléd a hálaének;
Téged áld szent Fiadért, drága Egyszülöttedért.


4. Isten áldott, szent Fia, értünk hagyta ott a mennyet;
Égi trónját elhagyva, értünk hordta a keresztet,
Minden bűnünk elvette, áldunk Atyánk érette.


5. Nyitva már a fényes menny minden benned bízó lénynek;
Véled élünk majd ott fenn Szent Fiadnak örökében,
Visszajötte itt van már, boldog az, ki készen vár!


6. Irgalommal nézz le ránk, engedd látnunk áldott kegyed;
Adj, ó! nékünk, jó Atyánk, bátor szívet, élő hitet;
Benned bízunk, légy velünk, tarts meg minket, Istenünk!

