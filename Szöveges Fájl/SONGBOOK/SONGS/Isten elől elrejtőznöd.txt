Isten elől elrejtőznöd

1. Isten elől elrejtőznöd ember, soha nem lehet.
Mert jelen van a föld alatt, jelen van a föld felett.
Szeme átlát a kőfalon, miként tied üvegen,
mindent látó szeme elől, nem bújhatsz el sohasem.


2. Ne gondold, hogy Isten nem lát, ha téged csábít a bűn.
Talán méznél is édesebb, ám bűnhődsz majd keserűn.
Mert csábító bűnök mögött, mindig a Sátán lapul,
tudja: mikor lépjen színre, midőn hited meglazul.


3. Minél több bűnt elkövetni, ez a Sátán módszere.
Nem akarja, hogy üdvözülj, kárhozatba, juss vele.
Hidd el, Isten szeret téged, és csak jót akar neked,
nem céltalan tett a földre, drága célja van veled.


4. Ne menekülj hát előle, jöjj hozzá: rég vár reád.
Fehér ruhával váltja fel, bűnszennyezett test-ruhád.
Király gyermeke leszel, ha Isten gyermekké fogad.
S néked, az angyalokénál szebb, magasabb rangot ad.

