Magasság, mélység

1. Magasság, mélység, meg ne szűnj
Dicsérni, áldani,
Kinek beszéde oly csodás,
Oly bölcsek útai!


2. Oh, jóságos bölcs Urunk!
Bűn s szégyen ellepett.
De küzdeni s kimenteni
Új Ádám küldetett!


3. Az ember, oh, a test s a vér,
Ádámban elbukott,
De új Ádámunk, Krisztusunk
A bűnre rátapod.


4. Ki ellenünket győztesen
Helyettünk megveré,
Test s lélek kettős kínjait
Értünk Ő szenvedé.


5. Gecsemánéban s a Golgotán
Szenvedve kínjait,
Bennünket is szenvedni és
Meghalni megtanít.


6. Magasság, mélység ne szűnj
Dicsérni, áldani,
Kinek beszéde oly csodás,
Oly bölcsek útjai!

