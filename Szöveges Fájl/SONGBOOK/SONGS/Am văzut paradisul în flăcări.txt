Am văzut paradisul în flăcări

1A. Am văzut paradisul în flăcări
Cum ardeau stelele de rubin,
Fâlfâind al iubirilor focuri
Sus pe oceanul cel cristalin.


1B. Iar iubirea cea sfântă şi vie
Ce reflectă întregul sublim,
Cu a ei lumină străvezie
Se revarsă din tronul divin.


Refren:
Paradisul e-o grădină, 
Grădinar e Dumnezeu;
Paradisul în lumină
E Ierusalimul nou.


Refren:
Paradis, o, paradis,
Te-am văzut odată-n vis
Paradis, o, paradis,
Tu nu poţi să fii descris.


2A. Nu ştiam oare-i vis, realitate
Sau e umbră a visului sfânt,
Dar pe-a lui zid e scris: Libertate!
Chiar cu slovele Duhului Sfânt.


2B. “Cine intră aici nu mai moare
Stând la umbra palmierilor vii”,
Era scris pe-a zidului splendoare
Sus, la porţile din veşnicii.


Refren:
Paradisul e-o grădină, 
Grădinar e Dumnezeu;
Paradisul în lumină
E Ierusalimul nou.


Refren:
Paradis, o, paradis,
Te-am văzut odată-n vis,
Paradis, o, paradis,
Tu nu poţi să fii descris.

