Egy drága Barátom van

1. Egy drága Barátom van:
A Neve oly dicső!
És nevemen szólítani
Úgy nem tud más, csak Ő!
Ha nincs Ő, üres életem,
Csak küzdök egymagam.
Ó, együtt kell, hogy járjunk:
Csak Jézussal!


2. Ha száműzöttként járok,
S az erőm elapadt,
Ő mellém áll és vigasztal
Egy pillanat alatt.
Így visszavezet Istenhez
Oly szelíd szavával.
Ó, együtt kell, hogy járjunk:
Csak Jézussal!


3. Mily lelkesítőn beszél
Az Ő hazájáról!
Mint méz, ömlenek szavai
Oly tiszta ajkáról.
Ha ingadozom tétován,
Ő óv tanácsával
Ó, együtt kell, hogy járjunk:
Csak Jézussal!


4. Ó, én is érzem sokszor
A benső indítást:
Hogy beszélgessek Jézusról,
És vonjak hozzá mást.
S ezt legkönnyebben kezdhetem
A barátaimmal,
Hisz együtt kell majd járnunk:
Csak Jézussal!

