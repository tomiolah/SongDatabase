Áldott az Úr! Ó! áldjátok ?t!

Áldott az Úr! Ó! áldjátok őt!


Áldott az Úr! Ó! áldjátok őt!
Mert nagy jósága s irgalma megmarad mindörökké,
Megmarad örökké, megmarad örökké


Én lelkem, áldd, ó! áldd az Urat,
S ne felejtkezz el soha semmi jótéteményéről,
Jótéteményéről, jótéteményéről!


Mindenható és bölcs alkotó,
Ő nagy irgalmát és jóvoltát reggel megújítja,
Reggel megújítja, reggel megújítja!


Mily nagy az Úr, az Úr milyen nagy,
Szent az Ő neve és a föld teljes dicsőségével,
Nagy dicsőségével, nagy dicsőségével!


Dicsérjétek és áldjátok őt;
Mind félelemmel és tisztelettel áldjuk szent nevét,
Mind áldjuk szent nevét, mind áldjuk szent nevét!


Dicsérjétek csak őt, az Urat
És mind zengjétek énekben, mert Ő elfogadja azt,
Ő elfogadja azt, Ő elfogadja azt!

