Ha a dicső mennyekből

1. Ha a dicső mennyekből
Élet szele fuvall
És általszáll sok tájon
Zúgó hangjaival,
Melytől a bűnös lelkek
Eszmélni kezdenek:
Ó, az ilyen időnek
Örvendnek a hívek.


2. Hogyha a bűnös hullat
Keserves könnyeket,
A lélek teljes szomjjal a békéért eped.
Ha lelki némák szólnak
És a vak látni kezd,
Az Úrhoz felkiáltva:
Ó, mily nagy öröm ez!


3. Ha sánták vígan járnak,
S a lelkileg halott
Kiszáll a bűn sírjából,
Mint egy feltámadott,
Akkor az Isten népe
Keblére vonja őt
És testvérének mondja
Igaz öröm között.


4. Szent lángok emelkednek
Isten trónjához fel,
Atyát, Fiút s Szentlelket
Áldják szent énekkel.
Az Atyának kegyelmét,
A Lélek hűségét,
A Fiú szeretetét
Örömmel éneklik.

