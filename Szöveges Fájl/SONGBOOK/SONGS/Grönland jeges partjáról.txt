Grönland jeges partjáról

1. Grönland jeges partjáról,
Kína széles terén,
A gyémántok honából,
A vadon mezején,
A pálmák erdejéből
E hang terjed tovább:
Oldjatok le szemükről
A vakság fátyolát.


2. Kedves illatár terjed
A szép Ceylon felett,
Virágzik a természet,
Csupán az emberek
Rosszak s mit sem használhat
A sok jó adomány,
Követ és fát imádnak
Dőrén, Isten gyanánt.


3. S mi, kik világosságot
És értelmet nyerénk,
Nézzük tétlenül, hogy ott
Sötétben élnek még?
Nem, nem! Az üdvnek fényét
Terjesszük mindenütt,
Míg egykor minden lélek
Hódol az Úr előtt!


4. Vizek, vigyétek el ezt,
Szelek, hordjátok szét,
Amíg világosság lesz
E földön szerteszét;
Mígnem a föld kibékül
A Bárány visszajön
Dicső fényben az égből
S velünk lesz örökkön.

