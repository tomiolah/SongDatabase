Ébredj újból lángra

1. Ébredj újból lángra,
Első szeretet!
Közöny útján járva
Szívünk oly hideg.
Vádol hűtlenségünk,
elhagytunk téged,
Fáj a lelkünk érted,
szégyenpír éget.


2. Lobbanj fel már végre,
Első szeretet,
Szívünk sötétjébe
Gyújtson fényt tüzed!
Nélküled az éltünk
rideg és sivár,
Jöjj, homályban élünk,
lelkünk fényre vár!


3. Tölts be minden hívőt,
Első szeretet,
Hogy szeressük szívből Testvéreinket!
Képmutatás nélkül töltsük éltünket,
Jézust tartsuk mindig példaképünknek!


4. Szenteld meg a szívünk,
Első szeretet,
Mindig egyek legyünk
Egymással s veled!
Általad megújul lelki életünk,
S így lesz Jézus képe látható bennünk.

