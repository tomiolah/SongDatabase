Van egy jó hely

1. Van egy jó hely, oda megyek,
Lerakom ott a terheket.
Ott fönn a hegyen van az a hely,
Ahol a szív békére lel.
A Golgotán áll a kereszt,
Ha fáradt vagy, odajöhetsz.


2. Emberekért ömlött a vér,
Kegyelmet kap az, aki kér.
Ott fönn a hegyen van az a hely,
Ahol a szív békére lel.
A Golgotán áll a kereszt,
Ha bűnös vagy, bátran jöhetsz.


3. Keresni jött, mi elveszett,
Megtört szívű embereket.
Ott fönn a hegyen van az a hely,
Ahol a szív békére lel.
A Golgotán áll a kereszt,
Ha elhagytad, visszajöhetsz.


4. Csodálatos ez a titok,
Szellemével megragadott.
Ott fönn a hegyen van az a hely,
Ahol a szív békére lel.
A Golgotán áll a kereszt,
Várnak ott rád, mindig jöhetsz.


5. Azóta tart a kapcsolat,
Ő vigyáz rá, el nem szakad.
Ott fönn a hegyen van az a hely,
Ahol a szív békére lel.
A Golgotán áll a kereszt,
Isten szívén megpihenhetsz.

