Aki Jézus tanítványa

1. Aki Jézus tanítványa,
Abban szeretet lakik,
Tettekkel bebizonyítja
Szíve indulatait.


Refrén:
Jézust ölti fel magára,
Fárad, áldoz, könyörül,
Oktat, tűr és szenved másért,
Földi kincsnek nem örül.


2. Aki Jézus tanítványa,
Halad az Ő lábnyomán,
Szolgál mennyei Atyjának
Buzgón, híven, igazán.


3. Aki Jézus tanítványa,
Hűn követi mesterét,
A világnak ijesztése
Nem rettenti meg szívét.

