Ragyogó az utam már nekem

1. Ragyogó az utam már nekem
Azúros ég alatt,
Vígan haladok ösvényemen,
Melyen Jézus haladt.
Üde lélekből zeng új dalom,
Tudom, van őrizőm!
Királyi családba tartozom,
Jézus a segítőm.


Ref.
Segítőm, segítőm!
Jézus oly hűséges vezetőm.
Felveszi ügyemet:
Jézus a segítőm!


2. E világ csábja csak tönkretesz;
Én már szabad vagyok.
Bűn árja engem el nem ragad,
Mert Jézus megváltott.
Megfizette értem a nagy árt,
Levette terhem Ő.
Világosság fia vagyok én,
Jézus a segítőm.


3. Nem szakít már Tőle semmi el,
Míg tart e vándor lét,
Süssön nap, vagy hulljon rám az árny,
Fogom Uram kezét,
Bármilyen szélvihar tépjen is,
Haladok honba föl,
Vidáman zengve lépten-nyomon,
Jézus a segítőm.

