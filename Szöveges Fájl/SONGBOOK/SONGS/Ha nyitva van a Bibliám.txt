Ha nyitva van a Bibliám

1. Ha nyitva van a Bibliám, mily nagy csodát mutat nekem,
Az ég nyílik meg benne fenn, és itt e szív és vak szemem.


Refrén:
Urunk szava, te égi fény,
Ragyogj e világban, s hasd át,
Míg népek üdvre jutnak itt,
S nap űzi el az éjszakát.


2. E drága könyv tükör nekem, itt látom meg a szívemet,
Oly bűnös szív ez, s oly hibás, de az Úrban még új lehet.


3. Az Úr hangja e könyvben szól, és benne hív Atyánk szava,
Az elvesző felé mutat egy fényes, jó utat haza.


4. A váltságról szól a kereszt, és mondja szent örömhírét,
Mint végezte el Krisztusunk, mit kezdettől Atyánk ígért.


5. Új életmag a szent Ige, s e pusztán át ez manna is,
A lábunknak szövétneke, míg ösvényünk hazánkba visz.

