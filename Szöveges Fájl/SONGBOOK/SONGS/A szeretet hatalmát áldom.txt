A szeretet hatalmát áldom

1. A szeretet hatalmát áldom,
Mely Megváltónkban megjelent.
Csodás Nevét szívből imádom,


Mert bűn mélyéből fölemelt,
Úgy vágyom áldott, hű szívéhez,
Szeretetének tengeréhez.


2. Ó, mennyire szerettél engem,
Vágyott utánam hű szíved!
E nagy szeretet vonja lelkem,


Hogy járjak mindig csak Veled.
A bűnök éjét általjárta
Szeretetednek fénysugára.


3. Sok átkos bűnnek rabja voltam,
Mikor még éltem Nélküled.
Terólad tudni sem akartam,


De Te kerestél engemet.
Ha tudná ezt, ki bűnbe tévedt,
Akkor mindjárt szeretne Téged.


4. Ó, drága Jézus, égi képed
Legyen bevésve lelkünkbe!
Szent arcodról sugárzó fényed


Hatoljon mélyen szívünkbe!
A szó, az élet áldjon Téged,
Lássék meg rajtunk dicsőséged!

