Ne szóljatok kincsről, aranyról

1. Ne szóljatok kincsről, aranyról,
Fényről, mit a világ kínál,
Szívem nem óhajt semmit abból,
Mit a világ elömbe tár.
Akárki bármit beszél,
Jézusra vágyom, Ő a cél.


2. Csak Ő szívemnek minden üdve,
A drága kincs, a tiszta kép,
Melyen szemem örömmel csüggve,
Szívembe csend és béke lép.
Akárki bármit beszél,
Jézusra vágyom, Ő a cél.


3. Elmúlik mind a földi élet,
A testi báj is elmúló,
Idő folytán mind semmivé lett,
Mi emberész s kéztől való.
Akárki bármit beszél,
Jézusra vágyom, Ő a cél.


4. Lelkemnek Ő a fénye, élte
A mindig élő szent Ige,
Szívemnek biztos menedéke,
A szőlőtő s én: venyige.
Akárki bármit beszél,
Jézusra vágyom, Ő a cél.


5. Ő a király a földön, égen,
Dicső Úr a világ felett,
Csak tőle várom idvességem,
Ő tart meg, vész, ha fenyeget.
Akárki bármit beszél,
Jézusra vágyom, Ő a cél.


6. Az Ő országa el nem múlhat,
Várán erőt idő se vesz,
Trónjának fénye le nem hunyhat,
Örökre volt, S örökre lesz.
Akárki bármit beszél,
Jézusra vágyom, Ő a cél.


7. Gazdagságának nincsen mása,
Szent arca életet lehet
És annak fénye, ragyogása,
Nem halványul, nem évül el.
Akárki bármit beszél,
Jézusra vágyom, Ő a cél.


8. S Ő majd magához visz föl engem,
Fényéből hol majd fényt veszek,
S kincsével úgy megtölti lelkem,
Hogy végtelen boldog leszek.
Akárki bármit beszél,
Jézusra vágyom, Ő a cél.


9. S bár míg a földön járok, testbe,
Még nélkülöznöm kell sokat,
Megadja ő majd fönn a mennybe,
Amit számomra tartogat.
Azért szívem csak néki él,
Jézusra várok, Ő a cél.

