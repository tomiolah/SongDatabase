Sa ma-mpac cu Tine

Să mă-mpac cu Tine


Să mă-mpac cu Tine,
Dumnezeul meu,
Cu-adevărul veșnic
să mă-mpac mereu,
/:Cu ce-ai spus Tu-n Cartea
sfântă să mă-mpac,
Căci, în felu-acesta,
ție-ți sunt pe plac.:/


Să mă-mpac cu Tine, cu eternu-ți fel,
Și să nu-mi îngădui să trăiesc la fel.
/:Cu orânduirea cerului Tău sfânt
Să mă-mpac, acuma,
cât sunt pe pământ.:/


Să mă-mpac cu Tine, cu iubirea Ta,
Cum ai dăruit-o Tu pe Golgota.
/:Fără părtinire să iubesc și eu,
Să mă-mpac cu-aceasta,
cât mi-ar fi de greu.:/


Să mă-mpac cu Tine și să nu privesc
Ce-mi va spune lumea ce o părăsesc.
/:Tu să-mi fii comoara,
Domnul celor vii,
Împăcat cu Tine, pentru veșnicii.:/

