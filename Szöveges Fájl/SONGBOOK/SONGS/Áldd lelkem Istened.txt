Áldd lelkem Istened

1. Áldd lelkem Istened,
Dicsérd e szent nevet,
Jóságát hanyagul el ne feledd!
Eltörli bűnödet,
Megváltja életed,
Irgalma bekötöz minden sebet.
Oly nagy az ég kicsi földünk felett,
Még nagyobb Istenben a szeretet.
Nem bűneink szerint bánt most velünk megint.
Jósága igazabb hűségre int.


2. Réti virág ma él,
Fújja az őszi szél,
Holnap már lekonyul, semmit sem ér.
Napjaink mint a por
Szállnak, a szél sodor,
Sok földi hatalom nincs már sehol.
Oly nagy az ég kicsi földünk felett,
Még nagyobb Istenben a szeretet.
Porunkig lehajol,
Az ítélet alól
Felmentő kegyelem igéje szól.


3. Felséges Isten Ő,
A fény és az erő.
Életünk tavasza csak tőle jő.
Áldja őt szép zene,
Angyalok éneke,
Menny és föld öröme, dicsérete.
Oly nagy az ég kicsi földünk felett,
Még nagyobb Istenben a szeretet.
Áldjuk hát mi is Őt!
Tőle kapunk erőt,
Szolgálni szerető színe előtt.

