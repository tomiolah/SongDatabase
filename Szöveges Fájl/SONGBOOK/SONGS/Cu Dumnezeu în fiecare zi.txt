Cu Dumnezeu în fiecare zi

1. /: Cu Dumnezeu în fiecare zi :/
Așa umbla Enoh în lumea veche,
Ca doi prieteni pribegind, pereche,
Și într-o zi călătorind mereu,
El a ajuns în cer cu Dumnezeu!
Cu Dumnezeu, cu Dumnezeu,
El a ajuns în cer cu Dumnezeu!


2. /: Cu Dumnezeu în fiecare zi :/
Așa umbla în vremea lui și Noe,
Și toți râdeau atunci de el în voie
Dar n-au rămas sub primul curcubeu,
Decât cei ce umbau cu Dumnezeu!
Cu Dumnezeu, cu Dumnezeu,
Decât cei ce umblau cu Dumnezeu!


3. /: Cu Dumnezeu în fiecare zi :/
Așa umbla în Israel Ilie,
Îndeplinindu-și sfânta lui solie,
Și-un car de foc l-a dus ca pe-un trofeu,
Să umble și în cer cu Dumnezeu!
Cu Dumnezeu, cu Dumnezeu,
Să umble și în cer cu Dumnezeu.


4. /: Cu Dumnezeu în fiecare zi :/
Să fim și noi în lumea de țărână,
La pieptul Lui; mergând cu El de mână.
Și într-o zi umblând așa mereu,
Ne vom trezi în cer cu Dumnezeu!
Cu Dumnezeu, cu Dumnezeu,
Ne vom trezi în cer cu Dumnezeu!

