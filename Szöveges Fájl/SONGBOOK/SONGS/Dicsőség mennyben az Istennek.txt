Dicsőség mennyben az Istennek

1. Dicsőség mennyben az Istennek!
Dicsőség mennyben az Istennek!
Az angyali seregek
Vígan így énekelnek:
Dicsőség, dicsőség Istennek


2. Békesség földön az embernek!
Békesség földön az embernek!
Kit az igaz szeretet
A Jézushoz elvezet,
Békesség, békesség embernek!


3. Dicsérjük a szent angyalokkal,
Imádjuk a hív pásztorokkal
Az isteni Gyermeket,
Ki minket így szeretett,
Dicsérjük, imádjuk és áldjuk!


4. Ó, Jézus, ne vess meg bennünket,
Hallgasd meg buzgó kérésünket!
Most Előtted fogadjuk,
Hogy a vétket elhagyjuk.
Ó, Jézus, ne vess meg,
hallgass meg!


5. Dicsőség az örök Atyának
És értünk született Fiának,
Hála a Szentléleknek,
Áldások kútfejének;
Dicsőség, dicsőség Istennek!

