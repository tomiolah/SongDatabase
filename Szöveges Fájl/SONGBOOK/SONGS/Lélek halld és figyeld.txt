Lélek halld és figyeld

1. Lélek halld és figyeld,
Mint zeng a biztató szózat!
Ím az hívogat gyengéket
S üdvre vágyókat:
Jöjj hozzá, s kérj,
Zörgetni nála ne félj,
Ő meghallgatja imádat!


2. Érzed-e,lélek, az ínséget
És a nagy romlást?
Hogyha kérsz, gyógyulást
Nyerhetsz itt és gazdag áldást.
De hogyha őt
Nem kéred mint segítőt,
Hol találsz bűnből megváltást?


3. Gondold meg, mily kegyes
Az ég és föld nagy Királya!
Gazdag és végtelen megváltó
Kegyének árja.
Jósága nagy:
Ínségben veszni nem hagy,
S el nem fogy a gazdagsága.


4. Ne késs hát kérni Őt imában,
Esdeklő szóval!
Higgyed, hogy vár az Úr
Téged is bőséges jóval!
Használd fel hát
Üdvödre ezt az órát:
Találkozz még most az Úrral!

