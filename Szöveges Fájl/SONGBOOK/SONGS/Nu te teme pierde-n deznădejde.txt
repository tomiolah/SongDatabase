Nu te teme pierde-n deznădejde

1.Nu te pierde-n deznădejde
Când te-ncearcă vreo urgie,
Domnul va preface-n tine
Întristarea-n bucurie.


Refren:
Domnul, Domnul 
E nădejdea ta, 
E scăparea ta (şi-a mea).
Întristarea-n bucurie-ţi
Va schimba.


2.Nu privi la slăbiciune,
Nici la viaţa ta pustie,
Ci la Domnul. El preface
Întristarea-n bucurie.


3.Nu deschide poarta minţii
Gânduri negre ca să vie
Crede-n Domnul,
Căci El schimbă
Întristarea-n bucurie .


4.Nu te îndoi-n credinţă,
Domnul este-a ta tărie
Şi El îţi preschimbă-n taină
Întristarea-n bucurie.


5.Cântă-I Domnului întruna
Mulţumeşte-I, că El ştie
Când să schimbe-n tine toată
Întristarea-n bucurie.

