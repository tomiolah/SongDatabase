Da, noi avem în cer

Da, noi avem în cer un milostiv Părinte,
Ce ne-a ales ca popor glorios,
Ca să-L urmăm pe El mereu tot înainte,
Căci pentru noi a dat El pe Cristos.


Iubirea lui Isus în noi a răsădit-o,
Și-astfel de moarte pe veci ne-a scăpat;
Împărăția Lui în veci ne-a hărăzit-o:
Să fie-n veci dar binecuvântat!


Înțelepciunea Sa unită cu iubirea
Ne &#39;nalță zilnic mai mult spre Isus,
Prin Duhul Său Cel Sfânt
lucrează-n noi sfințirea,
Căci fără ea n-ajunge nimeni sus.


În cei mai slabi din noi arăți a Ta putere,
Pe cel mai mic îl faci biruitor;
Zadarnic vrea Satan prin încercări, durere,
Să ne despartă de Mântuitor.


La tot ce Tu ne dai,
cum vom putea răspunde?
A Tale-s toate, deci noi ce să-ți dăm?
Atât ne-a mai rămas:
ca oricând și oriunde,
Numele Tău slăvit sa-l lăudăm.

