Turma blânda, turma mica

Turmă blândă, turmă mică


Turmă blândă, turmă mică,
Pradă lesne de-nghițit,
Două mii de ani cum oare n-ai pierit?
N-ai pierit?
Prin străvechile pustiuri,
Leii cei cu coama-n vânt
Cum de nu ți-au șters și urma pe pământ,
Pe pământ?


Ai tu oare, turmă blândă,
Corn de taur, dinți de lup,
Colți de viperă sau ghiare, care rup?
Care rup?
,,Nu n-avem nici colți, nici ghiare,
Nici venin otrăvitor,
Dar avem cu noi o taină, un Păstor,
Un Păstor!&quot;


Prin străvechile pustiuri,
El, Păstorul înțelept,
Și-a purtat pe umeri mieii, și pe piept,
Și pe piept.
Și de-aceea nu ni-e frică,
Chiar de-om fi ca fulgu-n zbor,
Căci suntem o turmă mică,
Dar o turmă și-un Păstor!

