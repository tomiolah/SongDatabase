Slavă, slavă, îți cântăm

1.Slavă, slavă, Îţi cântăm Isus necontenit
Slavă, slavă, Tu ne eşti Mântuitor iubit.


Jertfa Ta e preţul mare, pentru noi răscumpărare, 
Din a morţii închisoare, slavă-n veci, Isus
Nimeni nu ne înţelege în a noastră făr’delege
Şi nu-i om să ne dezlege, decât Tu, Isus.


2.Slavă, slavă, pentru harul Tău cel nesecat,
Slavă, slavă, că-l reverşi spre noi tot mai bogat.


Harul Tău ne priveghează, viaţa ne-o îndestulează,
Şi în Tine ne-o păstrează, slavă-n veci, Isus
Nimeni nu ne dă lumină în a lumii neagră tină, 
Să păşim pe calea lină, decât Tu, Isus.


3.Slavă, slavă, pentru vecii cei frumoşi ce vin
Slavă, slavă, Ţie ne-nchinăm! Amin! Amin!


Lucruri nemaiauzite, stări cereşti prea fericite, 
Sunt de Tine pregătite, Slavă-n veci, Isus|: 
Nimeni :| nu e-n stare, să ne ducă-n lumi de soare
Şi-n eterna sărbătoare, decât Tu, Isus!

