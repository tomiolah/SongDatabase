A börtönömnek zárát az Úr nyitotta ki

A börtönömnek zárát az Úr nyitotta ki,


1. A börtönömnek zárát az Úr nyitotta ki,
A békességem árát az Úr fizette ki.


Refr.: Hadd zengjen hát az ének
Az Ő nagy, szent nevének:
Dicsőség őneki; dicsőség őneki.


2. Az Úr az élet kútját fogyni nem engedi,
A lábaimnak útját az Úr egyengeti.


3. A szívem nincs már szennyben, az Úr emelte ki
A helyemet a mennyben az Úr rendelte ki.

