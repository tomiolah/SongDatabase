Lumină fă-mă necurmat

1. Lumină fă-mă necurmat
Prin lumea cea întinsă
Isus, s-o pot păstra curat
Și pururea nestinsă.


Refren:
Isuse, fă-mă cum vrei Tu
Să nu spun ”da” la ce spui ”nu”
Să nu spun ”nu” la ce spui ”da”
Ci-n toate fie voia Ta.


2. Și pâine pentru cei flămânzi
Și apă limpezită
Alin plăcut la suferinzi
Fă-mi viața mea trăită.


3. Cărare pentru rătăciți
Liman de odihnire
Și punte pentru-ndepărtați
O, fă-mă prin iubire.


4. Să fiu cum mă dorești Isus
O flacără din Tine
Oriunde merg s-arăt supus
O cale spre mai bine.

