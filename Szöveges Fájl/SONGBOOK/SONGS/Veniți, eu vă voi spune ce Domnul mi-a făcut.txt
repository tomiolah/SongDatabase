Veniți, eu vă voi spune ce Domnul mi-a făcut

1.Veniți, eu vă voi spune ce Domnul mi-a făcut,
Voi, ce de El vă temeți, veniți cu glas plăcut.
Cu dragoste voi spune că Domnul e al meu
Și cânt de bucurie; eu sunt pe veci al Său.


Refren:
Veniți, eu vă voi spune ce Domnul mi-a făcut,
Voi, ce de El vă temeți, veniți cu glas plăcut.


2.Veniți, eu vă voi spune de darul lui Isus,
De o ființă nouă ce s-a născut de sus.
Eram pierdut în lume, la moarte condamnat,
Dar am primit alt nume, pe veci eu sunt salvat.


3.Veniți, eu vă voi spune cum Domnul m-a iertat
Cântând cerescu-I nume în lumea de păcat
Și mulți din cei ce astăzi la El se vor grăbi
Iertarea de păcate și pacea vor primi.

