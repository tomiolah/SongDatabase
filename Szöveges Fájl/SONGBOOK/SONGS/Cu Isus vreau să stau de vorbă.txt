Cu Isus vreau să stau de vorbă

1. Cu Isus vreau să stau de vorbă
Atunci când suntem numai noi
Să-i spun ce n-am mai spus la nimeni
Și-apoi /: să plângem amândoi :/


Să mă uit în fața Lui
Și să-i spun Lui tot
Și să-i dau Lui sarcina
Ca să n-o mai port.


2. Din câți vorbitu-mi-au pe lume
Mai drag ca El pe nimeni n-am
De El ascultă și furtuna
Pe-acest /: Isus aș vrea să-L am :/


Nu L-aș mai lăsa nicicând
Din inima mea
Și tot ce-aș avea mai scump
Lui Isus i-aș da.


3. Iubesc privirea Lui cea blândă
Și vocea Lui vreau s-o ascult,
De mi-ar vorbi o viață-ntreagă
Nu mi-ar /: părea mult să-L ascult :/


Când te uiți în fața Lui
Și-L vezi lăcrimând
Chiar de-ai fi dușmanul Lui
Te trezești plângând.

