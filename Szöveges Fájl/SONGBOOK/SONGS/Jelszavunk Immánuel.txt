Jelszavunk: Immánuel

1. Jelszavunk: Immánuel,
Kezdjük ezzel ezt az évet!
Üdv forrása, ó, jövel,
Ím epedve várunk Téged!
Hisz Te vagy a legfőbb jó,
Boldogító, üdvadó.


2. Szívünk, lelkünk újítsd meg,
Minden áldás gazdag Atyja!
Hallasd köztünk szent Neved,
Mely a bűnhomályt oszlatja!
Ó, vezérelj utadon,
Légy Te biztos oltalom!


3. Nyisd meg az eget, Atyánk,
Adj nékünk békét s nyugalmat!
Próba hogyha jönne ránk,
Hadd szolgálja az javunkat,
Áldd meg küzdő népedet,
Hogy imádjon tégedet!

