Mondj hálát Istennek

1. Mondj hálát Istennek,
Ha rád virrad a hajnal,
Ha elvonult az éjnek
Vad, sötét hada.
Köszöntsed szent nevét
És zsoltárosként áldjad,
Énekelj Néki
Mint a pacsirtamadár.


Refrén:
Borulj elébe, mondj hálát érte,
Hogy szent keze véd, minden nap áld
Hogy Benne élted boldog lesz végre,
Mint elveszettet Ő megtalált.


2. Mondj hálát, ha kezének
Szép műveit látod,
Érzed szívedben,
Hogy Ő te rád is vigyáz.
A kenyérért minden nap
Jól teszed ha áldod,
Mert néked érik meg
Jól a búzakalász.


3. Zengj, ha élted egére
Ráborul az alkony,
Nem ragyog már rajta
Szép fényes napsugár.
Higgyed el, hogy meglátod
Ott a túlsó parton,
A kikötőben téged
Angyalokkal vár.

