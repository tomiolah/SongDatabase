Csoda vár

Minden karácsonykor van egy álmom,
Hogy egyszer békesség lesz a világon.
Messze száll a bú, nem lesz több háború,
Derűre nem jön már ború.


Minden karácsonykor van egy tervem,
Hogy sikerül leraknom minden terhem.
Nincs több cipekedés, nem lesz több veszekedés,
Megtalálom a békesség szigetét.


/: Legyen minden napod karácsony!
Szívemből ezt kívánom!
Szeretet, hit és remény, erőt ad neked, ne félj!
Csoda vár Karácsony éjjelén! :/

