Ím így kiált a csúfoló

1. Ím így kiált a csúfoló:
Hol van az Úr, a bosszuló?
Jövetele mért késik?
Nem késik Ő - bűnös, megállj -
Hanem megtérésedre vár,
Ki bűneidben élsz itt!
De ha a mérték megtelik,
/: Jön s díját kapja mindegyik. :/


2. Akkor feltárul teljesen
Az örök mélység rémesen
Miden rút szörnyeivel.
Akkor, ha Isten átka sújt,
Nem menekülsz, bárhová bújsz,
El nem rejt semmi, hidd el;
Akkor már ő nem kegyelmez,
/: Ítélete rettenetes! :/


3. Ha majd a kürtnek hangja zeng,
A dörgéstől a föld majd reng
S megmozdul az alapja;
És e világ mindenestől
Nagy ropogással összedől
És reszket minden rajta:
A Bíró majd a székbe ül,
/: A csúfoló retteg ettől! :/


4. Ott már megtérni nincs idő,
Ha itt lejárt a kegyidő.
Hol fogtok hát megtérni?
Itt van a bűnbánat helye,
Még élsz - tehát siess vele,
Siess az Úrhoz térni!
Megváltódat, ó, most kövesd,
/: Hogy ott túl kétségbe ne ess. :/

