Ha baj, nyomor tép engemet

1. Ha baj, nyomor tép engemet,
Megváltóm fogja kezemet,
Örömmel zengek éneket:
Lépésről lépésre vezet.


Ref.
Lépésről lépésre vezet,
Mily fenséges fogni e kezet!
Szent szövetségéhez hű leszek.
Lépésről lépésre vezet.


2. Nem félek sötét utakon,
Mert Jézus az én támaszom,
A déli napon s alkonyon
Lépésről lépésre vezet.


3. Mosolyog rám a szép világ,
Kecsesen int a sok virág,
De én csak haladok tovább,
Lépésről lépésre vezet.


4. Sohasem leszek egyedül,
Míg világ áll, vagy összedűl,
Fogadd te is Vezéredül
Lépésről lépésre vezet.

