Jöjj, koronazzuk Őt

1. Jöjj, koronázzuk Őt!
Fel, szívünk, dalra fel!
A győztes Bárányt zengve fönn
A menny, halld, énekel!


Ó, serkenj, ujjongj szív,
És áldd az ég Urát,
Ki meghalt érted, mennybe hív,
Fel lelkem, dalra hát!


2. Jöjj, koronázd meg hát
A szeretet Urát!
Nézd két kezét és oldalát,
Mit érted vertek át!


A szépség fénylik ott,
Az élet ott terem,
Hol hű Megváltóm áldozott.
Jer, áldjuk szüntelen!


3. Jöjj, koronázzuk Őt!
A győzedelmeset,
Ki él és úr a sír fölött,
Bár érted szenvedett!


A sírból lét fakad,
Mert megnyitotta Ő,
Ki él örökké, éltet ad.
Zengd Őt, ki oly dicső!

