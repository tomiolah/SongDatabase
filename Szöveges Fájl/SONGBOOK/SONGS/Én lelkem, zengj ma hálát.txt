Én lelkem, zengj ma hálát

1. Én lelkem, zengj ma hálát,
Az Úrnak énekelj!
A menny és föld Királyát
Tiszteld szép énekkel!


Őt boldogan dicsérv
Magasztald lelkesen,
Szent színe elé lépve
Őt áldjad szüntelen!


2. A hatalom az Úré
A földön, mennyekben.
Bölcs, teremtő szavával
Ő mondta azt: Legyen!


Az ég, a föld, a tenger
És minden, ami szép,
Nagy Nevét áldva zengje:
A dicsőség Övé!


3. Bár én oly kicsiny vagyok,
Ezt mégis hirdetem,
A nagy Királyt imádom,
Hisz sok jót tett velem:


A lelkem megváltotta,
Sionhoz tartozom,
Most szent népével együtt
Nevét magasztalom.


4. Boldog kinek reménye
A Jákob Istene,
Az nem csalódik Benne,
Ha hű Hozzá szíve.


A legjobb részt megnyerte,
Nem rendül meg soha,
A mennyben készen vár rá
Szép, dicső otthona

