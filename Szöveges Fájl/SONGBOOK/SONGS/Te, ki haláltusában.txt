Te, ki haláltusában

1. Te, ki haláltusában
Üdvöt szerzél nekünk,
Szentségben, igazságban,
Így lettél kezesünk,
Ki megnyítád a mennyet,
Legyőzve a bűnt, halált,
Ajkunk csak neked zenghet,
Örök halleluját!


2. Ím, földön és az égen,
A hatalom tied!
Úr léssz te minden népen,
Mind lábadhoz siet.
Jönnek bár észak s délről,
Jön bár kelet, nyugat,
Várja őket vendégül
Királyi asztalod!


3. Szolgáid szertejárva
Még hangzik a hívás
Kegyelmed szózatára
Míg betelik a ház;
Járnak, bajt nem tekintve,
Sem utat, mely kemény,
Míg igéd szertehintve
Nem lesz a föld színén!


4. Oh, gyűjtsd hát össze sergedet
Minden népek közül,
Válassz ki még sok lelket,
Ki megtér, üdvözül,
Oh törj fel minden zárat,
Nyisson kaput kezed,
Hogy merre néped-árad,
Fölgyúljon szent tüzed!

