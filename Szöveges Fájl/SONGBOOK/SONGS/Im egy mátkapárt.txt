Im egy mátkapárt

1. Im egy mátkapárt lát most szemünk,
Akiket átölel szeretetünk.
Vőlegény, menyasszony szent frigyre lép,
Mert egybefűzi a szent kötelék.


Refrén:
Tetőled van Urunk a házasság,
Tetőled árad rá a boldogság.
Ó, azért trónodhoz száll fel imánk:
Áldd meg jó Istenünk e mátkapárt.


2. Ez a pár egy közös útra lép,
Ó, vezesd így őket folyton feléd.
Egymástól válhatlan haladjanak,
Míg célt elérve majd megállanak.


3. Urunk adjad nekik, hogy a szív
Hű legyen s őszinte, mindvégig hív,
Örömben, jóban és próba között
Egy legyen az elme és érzetük.

