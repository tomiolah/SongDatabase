Se-apropie o furtuna

Se-apropie o furtună


Se-apropie o furtună,
E ceru-ntunecat,
Tot muntele detună
Și-n nori e cufundat.
Păstorul se oprește,
Ah, iată-l abătut,
O oaie-n munte s-a pierdut,
Și El oile-Și iubește!


Ah, unde mergi pe munte,
Păstor, păstor duios?
Cine-ar putea să-nfrunte
Acest timp viforos?
Mă duc, mă duc în pripă,
Căci muntele-i stâncos,
Ea poate în prăpăstii jos,
Să piară într-o clipă!


Furtun-afară crește
Și sufl-un vânt turbat,
Dar ne-ncetat pășește,
Păstorul minunat.
Ah, a găsit-o-n fine,
Și-acum în brațe-o ia!
Tot astfel a te-mbrățișa,
Isus vrea și pe tine!

