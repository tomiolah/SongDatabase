Veniți să cântăm

1.Veniţi să cântăm, lăudând pe Isus
Şi să ne-nchinăm mărindu-L nespus
Să-I dăm Lui onoare și toţi să-L slăvim,
În sfânta-I splendoare Pe El să-L mărim.


2.Vorbiţi de-al Său har, vestiţi mila Sa
Şi cum, la Calvar, Şi-a dat viaţa Sa
Pe noi să ne scape de veşnicul chin,
Făcându-ne parte de harul divin.


3.O, Doamne-ndurat, cu drag Te lăudăm!
Din inimi curate Ţie-ţi cântăm
Căci marea-Ţi iubire, suprem legământ,
Creează-nfrăţire prin Duhul cel Sfânt.

