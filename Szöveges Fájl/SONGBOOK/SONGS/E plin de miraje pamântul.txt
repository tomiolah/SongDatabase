E plin de miraje pamântul

E plin de miraje pământul


E plin de miraje pământul,
De patimi ce-atrag în noroi,
Mușcăm din păcat tot mai lacomi
Și tot mai flămânzi și mai goi.


Dar sus, la Golgota, pe cruce,
Cu pieptul de-o lance străpuns,
La tainica vremii răscruce
Ne-așteaptă cu lacrimi Isus!


În ritm de stridente orchestre,
Perechile lumii petrec,
Crezându-se domni peste clipă,
Cu clipele-alăturea trec.


Dar sus, la Golgota, pe cruce,
Cu pieptul de-o lance străpuns,
La tainica vremii răscruce
Ne-așteaptă cu lacrimi Isus!


Aleargă mașini pe artere,
Rachete zvâcnesc printe nori,
Tresare Selena-n cratere,
Saturn e cuprins de fiori.


Dar sus, la Golgota, pe cruce,
Cu pieptul de-o lance străpuns,
La tainica vremii răscruce
Ne-așteaptă cu lacrimi Isus!


Tu, rege al vremilor noastre,
Tu, om ce străbați prin stihii,
Tu știi să te &#39;nalți către astre,
Dar taina supremă n-o știi.


Tu nu știi că, sus, pe Golgota,
Cu pieptul de-o lance străpuns,
Sub nori ce-ntunecă bolta
Ne-așteaptă cu lacrimi Isus!

