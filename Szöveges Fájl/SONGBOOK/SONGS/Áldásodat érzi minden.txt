Áldásodat érzi minden

Áldásodat érzi minden


1. Áldásodat érzi minden; szent kegyelmed kísér híven minden embert, Istenem;
Kinek te vagy reménysége, bátorsága, menedéke, örömben él s békében


2. Szíved végtelen jósága örömömnek bő forrása, maradj velem mindenkor!
Csodás módon vezetsz engem, sosem engedsz elcsüggednem: vigasz árad ajkadról.


3. Sokan földi kincsre vágyva, melynek gond és könny az ára, hívó szódat nem hallják.
Én csak benned bízva járok, örök kincset tőled várok, nálad van csak boldogság.


4. Szívem csöndes, mert remélem: örök célom majd elérem, te vezetsz minduntalan.
Szívem, lelkem, testem, éltem tőled kaptam s most egészen néked adom, én Uram!

