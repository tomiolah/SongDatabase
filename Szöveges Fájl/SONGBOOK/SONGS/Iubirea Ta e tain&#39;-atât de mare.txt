Iubirea Ta e tain&#39;-atât de mare

Iubirea Ta e tain&#39;-atât de mare.
Cine-ar putea cuprinde a ei zare?
Ea depășește-azurul cel ceresc.
Deci cum, cu ochiul meu putea-voi oare
Să o privesc?


Deși, o, Doamne, nu pot înțelege,
Din inimă cu drag Îți voi alege
Un cânt de laudă: ,,Fii în veci slăvit!&quot;
Prin Tine azi, prin har, de aspra Lege
Sunt izbăvit!


Toți îngerii din ceruri ți se-nchină,
Slăvind, cinstind iubirea Ta sublimă:
Plecându-se &#39;nainte-ți Te măresc;
Si eu, din ea, spălat de orice vină
Mă-mpărtășesc!


Ajunși în cer, nespusă fericire,
Cunoaște-vom izvorul de iubire;
Te vom cânta, lăuda necontenit,
Strigând cu toți, uniți cu-ntreaga fire:
,,Să fii slăvit!&quot;

