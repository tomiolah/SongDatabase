Fogynak a sugarak a fények

Fogynak a sugarak a fények…
Elfogy az őszi sugár.
Fogynak a kerti virágok…
Elfogy a szín, a virág.
Fogynak a levelek a fákon…
Elfogy az őszi levél.


Fogynak a dalok az erdőn…
Elfogy és halkul a dal.
Fogynak a percek az évek…
Elfogy és elfut az év.
De nem fogy el Isten kegyelme…
Mindennap új kegyelem.


És nem fogy el Krisztus szerelme..
Mindennap új szeretet.
Nem fogy el a Szentlélek fénye…
Mindennap új ragyogás.
S fogyhat és futhat az év,
Fogyhat az erdőn a dal,
Fogyhat az őszi sugár:


Mindennap új kegyelemben,
Mindennap új szeretetben,
Mindennap új ragyogásban
Visz az út hazafelé.

