Adj, Uram, ma új szívet

1. Adj, Uram, ma új szívet, Mely Hozzád hű és szeret,
Jónak vágya hatja át, Hogyha hívod, hallgat Rád!


2. Ím, a szívem megnyitom, Lakj Te benne, Jézusom!
Bűneit ha elveszed, Templomoddá így lehet.


3. Minden áldás kútfeje, Szívem vágyát töltsed be!
Öntsd reám Szentlelkedet, Nézzen rám őrző szemed!


4. Zengek hálaéneket, Mindig áldom szent Neved.
Mily boldogság énnekem Benned élni szüntelen!

