Atya, Fiú, Szentlélek

1. Atya, Fiú, Szentlélek,
Tedd trónoddá szívemet;
Mint a tanítványoknál,
Bennem is úgy lakozzál!


2. Igazságnak Szelleme,
Légy életem vezére!
Nélküled eltévedek,
Jó ösvényre nem lelek.


3. Világosság Szelleme,
Erősíts meg hitembe&#39;,
Mellyel Jézust felöltöm,
És bőven gyümölcsözöm!


4. Buzgóságnak Szelleme,
Szálljon lángod lelkembe!
Tisztítsd meg a szívemet,
Templomoddá hadd legyek!


5. Szeretetnek Szelleme,
Szükségem van erődre;
Segíts arra engemet,
Hogy szeretni kész legyek!


6. Te, szentségnek Szelleme,
Vonulj be a szívembe,
Adjad, hogy az életem
Igaz, tiszta, szent legyen!


7. Reménységnek Szelleme,
Vezess föl a mennyekbe,
Szívem Benned örvendjen,
Örökké boldog legyen!

