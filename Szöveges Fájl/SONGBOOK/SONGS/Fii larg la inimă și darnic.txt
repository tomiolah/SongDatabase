Fii larg la inimă și darnic

1.Fii larg la inimă și darnic,
Fă binele cu pas tăcut.
|: Că n-ai făcut vei plânge-odată,
Dar n-ai să plângi c-ai prea făcut :|


2.Ascultă sfatul și-ndrumarea,
Îndreaptă-te când ești mustrat.
|: Că nu asculți vei plânge-odată
Dar n-ai să plângi c-ai ascultat :|


3.Mergi fericit în orice vreme
Oriunde te-ar mâna Isus,
|: Că nu te-ai dus vei plânge-odată,
Dar n-ai să plângi că prea te-ai dus:|


4.Fii răbdător până la moarte,
Oricât de-adânc ai fi brăzdat.
|: Că n-ai răbdat vei plânge-odată,
Dar n-ai să plângi c-ai prea răbdat :|


5.Iubește cald, întotdeauna,
Chiar și pe-acel ce te-a zdrobit.
|: Că n-ai iubit vei plânge-odată,
Dar n-ai să plângi c-ai prea iubit :|


6.Și iartă plin de bunătate
Tot răul pe nedrept purtat.
|: Că n-ai iertat vei plânge-odată,
Dar n-ai să plângi c-ai prea iertat :|


7.Din ce-ai văzut, să ai credință
Spre tot ce încă n-ai văzut.
|: Că n-ai crezut vei plânge-odată,
Dar n-ai să plângi c-ai prea crezut :|

