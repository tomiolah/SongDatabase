Râul suferinței poartă-n unda sa

1. Râul suferinței poartă-n unda sa,
Luntrea vieții noastre, cu povara-i grea,
Dar nu-n valea morții, calea-și va sfârși,
Ci în slava care va veni.


2. Crucea ne coboară până-n fund de văi
Și-i gustăm amarul pe-ale lumii căi,
Dar tot ea ne-nalță pe cel mai de sus
Vârf de har și slavă prin Isus.


3. Râul suferinței, crucea grea de-acum,
Sunt preaînțeleptul, îndurării drum,
Și sfârșește-n raiul harului slăvit
Ce-n iubire Domnul ne-a gătit.

