Áll a Krisztus szent keresztje

Áll a Krisztus szent keresztje


Áll a Krisztus szent keresztje
Elmúlás és rom felett,
Krisztusban beteljesedve
Látom üdvösségemet.


Hogyha bánt gond, űz a bánat,
Tört remény, vagy félelem:
Ő nem hágy el, bíztatást ad:
Békesség van én velem.


Boldogságnak napja süt rám;
Jóság, fény jár utamon:
A keresztfa ragyogásán
Fényesebb lesz szép napom.


Áldássá lesz ott az átok,
Megbékéltet a kereszt
El nem múló boldogságod
Békességed ott keresd.


Áll a Krisztus szent keresztje
Elmúlás és rom felett,
Krisztusban beteljesedve
Látom üdvösségemet.

