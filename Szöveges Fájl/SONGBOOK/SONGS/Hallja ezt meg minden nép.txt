Hallja ezt meg minden nép

1. Hallja ezt meg minden nép:
Krisztus a király!
Szent neve dicséretét
Zengje minden táj!
Népek, mind fölkeljetek,
Néki énekeljetek!


2. Hallja ezt meg minden nép:
Ő megvált szeret,
Ezt hirdesse szerteszét
Napnyugat kelet.
Kína Őt dicsérje hát,
Őt csupán az Indiák!


3. Hallja ezt meg minden nép,
Iszlám serge is:
Kardod Krisztus sok hívét
Bárha kerget is,
Nem soká fogsz küzdni te,
Rajtad is győz az Ige!


4. Hallja ezt meg minden nép
Ott, hol nap nevet,
Ott is, hol a hó, a jég
Mindent eltemet,
Hallja észak, hallja dél:
Boldog, ki az Úrban él!


5. Hallja ezt meg minden nép:
Krisztus eljövend,
Őt dicséri föld az ég,
Majd ha megjelent!
Készítsük tehát útját.
Várjuk Őt, a nagy Királyt!

