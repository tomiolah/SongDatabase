O, crește-mi iubirea

1.O, creşte-mi iubirea în inima mea
Isuse, Isuse, mereu Te-oi ruga
|: Să-mi umple cu dorul pe care-l aştept
Şi ochii şi glasul și inima-n piept :|


2.O, creşte-mi iubirea, Isuse iubit
Să fiu de-a ei haruri mereu copleşit
|: Revarsă-mi-o-n suflet cu val după val
Ca râul ce creşte şi dă peste mal :|


3.O, creşte-mi iubirea, iubite Isus
În starea şi-n locul în care m-ai pus
|: Să port pretutindeni belşugul de har
Şi-a ei revărsare să n-aibă hotar :|


4.O, creşte-mi iubirea cu focul sfinţit
Şi chiar de m-ar arde, să fiu mistuit
|: Flămând de iubire, mereu te-oi ruga
O, creşte-mi iubirea în inima mea:|


5.O, creşte-mi iubirea cu rodu-i sfinţit
Chiar numai cu ură de-aş fi răsplătit
|: Să nu pot, Isuse, trăi fără ea
O, creşte-mi iubirea în inima mea :|


6.O, creşte-mi iubirea, Isuse iubit
Căci Tu pe Golgota ai fost răstignit
|: Când fiere amară să bei ei Ţi-au dat
Şi nimeni, din milă, nu Te-a ajutat :|


7.O, creşte-mi iubirea, iubite Isus
Credinţa şi pacea s-o am până sus
|: Alină-mi durerea și inima-n piept
Cu dorul Tău, Doamne, pe care-l aştept :|


8.Grăbeşte-Ţi venirea, Isuse iubit
Şi nu ne mai lăsa în chinul cumplit
|: Suntem dornici, Doamne, De venirea Ta
Până când, Isuse, Te vom revedea! :|

