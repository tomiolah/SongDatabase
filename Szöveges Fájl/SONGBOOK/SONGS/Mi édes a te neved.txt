Mi édes a te neved

1. Mi édes a te neved, Jézus,
Világ dicső Megváltója!
Szegény, elveszett bűnösöknek
Te lettél a jót állója.


Refrén:
Oh, nincsen az ég alatt szebb név,
Dicsőbbet nem hallott az ég,
És majd egykor az égben,
Zengjük még dicsőbben,
A Bárány, a Jézus nevét!


2. Leszálla a mennyei honból,
Szent vérét is önként adá,
Hogy bűnömet mind eltörölje,
Mentő hatalmát elhozá.


3. Váltságomat elhozta Jézus,
Kegyelme kiáradt reám,
A kész kegyelmet befogadni,
Csak ez az én dolgom csupán.

