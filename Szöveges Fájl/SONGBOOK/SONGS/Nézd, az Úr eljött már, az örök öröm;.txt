Nézd, az Úr eljött már, az örök öröm;

Nézd, az Úr eljött már, az örök öröm;


1. Nézd, az Úr eljött már, az örök öröm;
A kezdet és a vég, sziklaalap!
Istenség, emberség egy már a földön,
S ettől a szívünk új erőre kap.
Ég és föld hirdesse most minden körön:
Nézd, az Úr eljött már, az örök öröm!


2. Nézd az Úr eljött, és a béklyó szakad!
A halál kötele benne lehull.
Életünk teljesen csak benne szabad,
Imádd, ki hitet így nyersz alapul.
A bűnből ha kijössz, emeld fel szavad:
Nézd az Úr eljött, és a béklyó szakad!


3. Nézd az Úr eljött, a megváltó, a hős!
A gonosz fegyverét Ő letöri.
Reng a vár, retten a rabtartó,
Erős foglyai szabadok s őt fény öli.
Dicsfényben tündököl az erősb&#39; erős:
Nézd az Úr eljött, a megváltó, a hős!


4. Nézd, az Úr eljött, az ártatlan Bárány!
Mindenség bűnterhe mind, mind őrajt&#39;.
Helyettünk szenvedett az átok fáján,
S váltságot szerezve kínhalált halt.
Így nyertünk életet a vére árán:
Nézd, az Úr eljött, az ártatlan Bárány!


5. Nézd, az Úr eljött, a dicsőség Ura!
Ég és föld hirdeti: hatalma nagy.
Szavára megfordul a szívek útja,
Nyiss ajtót néki te, akárki vagy!
Hidd el hát, eljön rád jutalma sora;
Nézd, az Úr eljött, a dicsőség Ura!


6. Nézd, az Úr eljött, hogy mindenki lássa!
Jöjj, siess kegyelmi széke elé.
Fogadd el hűségét szívedbe ásva,
Életre, halálra merülj belé.
Őt magát öltözd fel, nincs néki mása:
Nézd, az Úr eljött, hogy mindenki lássa!


7. Nézd, az Úr eljött, a kegyelem kútja!
Jöjjön a szomjas és ingyen vigyen,
Szívetek méreg és ártalom dúlja,
Tisztulást mindenki tőle vegyen.
Kegyelme teljéből bárkinek futja:
Nézd, az Úr eljött, a kegyelem kútja!


8. Nézd az Úr eljött, Ő az életkezdet!
Dicsőség Istennek mindig ezért.
Bajt, átkot és halált elnyelő élet,
Örüljön mindenki a kezdetért.
Boldog, ki érette minden mást elvet:
Nézd az Úr eljött, Ő az életkezdet!

