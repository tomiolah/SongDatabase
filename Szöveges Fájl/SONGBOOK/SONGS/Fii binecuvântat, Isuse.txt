Fii binecuvântat, Isuse

1. Fii binecuvântat, Isuse,
În veci fii binecuvântat
Căci ai lucrat în viața noastră
În chip atât de minunat!


Acum gustăm din plin dulceața
Și harul minunatei vieți
Căci Tu ne porți din slavă-n
Slava atâtor mii de frumuseți.


2. Am fost căzuți în făr’delege,
Mergeam din ce în ce mai jos;
Tu ne-ai scăpat și-abia acuma
Vedem din ce adânc neai scos.


3. Din văi de chin și de tristețe
Mereu în jurul Tău ne-aduni;
Noi Te urmăm și-abia acuma
Vedem pe ce ’nălțimi ne sui.


4. Abia acum când fericirea
Ne ’nalțăn cerul minunat,
Cântăm plângând de bucurie:
Isus, fii binecuvântat!

