Kimegy a magvető, hinti szét a magot,

Kimegy a magvető, hinti szét a magot,
Aranyló magocskák, jó földbe hulljatok.


Ne útfél fogadjon, hol a láb eltapos,
Károgó madarak, éhesen lesnek ott.


Ne kemény, köves föld, szomjazó kis gyökér,
Bárhová indul ott, mindenütt követ ér.


Ne tövis, gyom közé jussatok, hulljatok,
Hol a gyom rabol el levegőt és napot.


Égi mag, ige mag hova hull, hova jut?
Annyi szív csupa gyom, vagy kemény, mint az út.


Új szívet kérek én tőled, ó Istenem
Te segíts, hogy e szív puha, jó föld legyen.

