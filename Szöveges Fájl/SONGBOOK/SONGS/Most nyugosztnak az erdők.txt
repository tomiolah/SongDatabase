Most nyugosztnak az erdők

1. Most nyugosztnak az erdők,
Ember, állat és mezők,
Mind e világ pihen.
De nékem nincs nyugalmam,
Míg hálákat nem adtam
Tenéked, én jó Istenem.


2. Reám borul az éjjel,
De biztatnak reménnyel
Ott fent a csillagok,
Hogy engem is a mennybe
Felvesz az Úr kegyelme,
Ha a földtől megválhatok.


3. A test nyugalmat áhít,
Leveti ruháit,
halandóság jelit.
De Jézusom az égbe
Öltöztette dicsőségbe,
Ha végórám elközelít.


4. Álom jő már szememre,
Ki vigyáz életemre,
Ha most elszunnyadok?
Izráel őrizője
Lesz házamnak védője,
Nem érhetnek károk, bajok.


5. Jézus, te légy oltalmam,
Nálad lesz jó jutalmam
Hű szárnyaid alatt.
Uram, csak te vigyázz rám,
Akkor nem árt a Sátán.
Testem, lelkem békén marad.


6. Ti is távol s közelben,
Akik szerettek engem,
Békén pihenjetek.
A sötét éjszakába
Az Úr világossága
Őrködjék hűn fölöttetek.

