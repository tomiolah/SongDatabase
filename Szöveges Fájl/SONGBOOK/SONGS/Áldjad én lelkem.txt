Áldjad én lelkem

1. Áldjad, én lelkem,
a dicsőség örök Királyát!
Őnéki mennyei karokkal
együtt zengj hálát!
Zúgó harang,
Ének és orgonahang
Mind az Ő szent Nevét áldják!


2. Áldjad Őt, mert az Úr mindent
oly bölcsen intézett:
Sasszárnyon hordozott,
vezérelt, sok bajban védett!
Nagy irgalmát
Naponként tölti reád,
Áldását mindenben érzed.


3. Áldjad Őt, mert keze
csodásan alkotott téged!
Utadon elkísér,
Tőle van testi épséged.
Sok baj között
Erőd volt és örömöd,
Szárnyával takarva védett.


4. Áldjad Őt, mert az Úr
megáldja minden munkádat!
Hűsége, mint az ég harmatja, bőven rád árad!
Lásd: mit tehet
Jóságos Lelke veled,
És hited Tőle mit várhat!


5. Áldjad az Úr nevét,
Őt áldja minden énbennem!
Áldjad Őt, lelkem,
És Róla tégy hitvallást, nyelvem!
El ne feledd:
Napfényed Ő tenéked!
Őt áldjad örökké! Ámen!

