Úr Isten, hozzád minden lény

1. Úr Isten, hozzád minden lény
Eljön majd számadásra.
Hogy szent kezedből bűn s erény
Mind méltó bérét lássa.
Letekintesz dicstrónodról,
És minden térd majd meghajol:
Nem válogatsz személyben.


2. A Sátán művét gyűlölöd,
És a bűnt Te utálod;
Ki bűnben, rosszban lel gyönyört,
Nem kedves az tenálad.
Ki szent törvényed megszegi,
És hívó szódat megveti,
Az neked ellenséged.


3. Te megtorlatlan nem hagyod,
Mit bűnös szándék művel.
Megbűnhődik a kárhozott
Elolthatatlan tűzzel.
Kik lelküket beszennyezik,
Tetőled gyakran elnyerik
A büntetést már itt is.


4. Bár itt gyakorta győz a rossz,
És sok jó viszonzatlan,
De szent könyvedben a gonosz
Nem marad felrovatlan.
Te számon-kérsz majd rosszat, jót,
És büntetsz, vagy kegyed adod:
Szent, igaz, örök Isten!

