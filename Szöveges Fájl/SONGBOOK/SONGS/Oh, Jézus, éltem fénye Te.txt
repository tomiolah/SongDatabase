Oh, Jézus, éltem fénye Te

1. Oh, Jézus, éltem fénye Te,
Elmúlt az éj homálya.
Keres lelkem tekintete,
Hogy arcodat csodálja.


2. Míg éjjel álom ringatott,
Te őrzél meg veszélytől,
Hogy felhozád ím, a napot,
Vidáman ébredek föl.


3. Éltem ma is megújítád,
Legyen Neked ajánlva!
Szeretve föltekintni Rád
Vágyom nyomodba járva.


4. Míg éltem rejtve így marad
Te nálad fönn a fénybe&#39;,
Mint vándor járjak itt alant,
Folyvást előtted élve!


5. Karod szorosan fogjon át,
Hogy Tőled el ne térjek,
Szerelmed vonjon mind tovább,
Hogy célomig elérjek!

