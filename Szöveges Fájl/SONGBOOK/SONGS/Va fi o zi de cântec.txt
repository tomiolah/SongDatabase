Va fi o zi de cântec

Va fi o zi de cântec, de pace și lumină,
Când vei veni, Isuse, în slava Ta deplină.
Va fi o zi de nouă Și-aprinsă bucurie,
Când va începe nunta ce ține-n veșnicie.


Va fi o zi de sfântă Și veșnică-mplinire,
Când vom vedea pe nouri măreața Ta venire.
Va fi o zi cum alta nu va mai fi vreodată,
Când vom trăi aievea venirea Ta slăvită.


Va fi o sărbătoare, în veci nemaisfârșit,
Cu stări nemaiștiute, în ziua Ta slăvită.
O, vino, vino, vino, de Tine-n veci ne leagă!
Te-aștept-acum, Isuse, iubirea noastră-ntreagă.

