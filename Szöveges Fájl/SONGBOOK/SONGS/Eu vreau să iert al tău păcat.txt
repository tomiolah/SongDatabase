Eu vreau să iert al tău păcat

Eu vreau să iert al tău păcat,
Căci am zărit a ta-ntristare;
Eu vreau să-ți dau har și iertare,
Voința ta de Mi-ai predat.
De mult Eu stau și bat la poartă,
Mântuitorul tău Eu sunt;
Iubirea Mea la tin&#39; Mă poartă,
Dar nu-Mi răspunzi nici un cuvânt.


Știi tu că moarte-am suferit?
Că pentru tine-aici pe lume
Eu am venit, și al Meu Nume
De oameni fu batjocorit?
Da, an de an, adăpostire
În a ta inim-am cerut;
Răspuns la toat-a Mea iubire
Tu nu Mi-ai dat nici un cuvânt.


O, tu la Min&#39; te vei gândi,
Al morții sol când va să vie;
Deci vino azi, la Apa Vie,
Cu Mine-n pace-atunci vei fi.
Alături și-azi Mă lași în cale
Și nu răspunzi la al Meu har?
O, cum, în clipa morții tale,
Mă vei chema poate-n zadar!


Ah, până când voi aștepta
Ca tu s-asculți de-a Mea chemare?
De ce n-auzi a Mea strigare?
Trecutu-ntreg îți voi ierta.
De mult Eu stau și bat la poartă…
Mântuitorul tău Eu sunt,
Iubirea Mea la tin&#39; Mă poartă,
Zi &quot;da&quot;, acest singur cuvânt!

