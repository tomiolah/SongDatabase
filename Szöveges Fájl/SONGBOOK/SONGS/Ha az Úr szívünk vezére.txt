Ha az Úr szívünk vezére

1. Ha az Úr szívünk vezére,
győzni kell, győzni kell!
E világgal harcra kelve,
győzni kell, győzni kell!
S bár kemény az ütközet,
S akad itt-ott néha seb,
Mégis az ellen felett
győzni kell, győzni kell!


2. Az ige éles kardjának
győzni kell, győzni kell!
A szeretet hatalmának
győzni kell, győzni kell!
Igazmondás, irgalom,
Béketűrés, szánalom,
Áttör bármi gátakon,
győzni kell, győzni kell!


3. Az Úr igaz vitézének
győzni kell, győzni kell!
A valódi keresztyénnek
győzni kell, győzni kell!
Nem az saját ereje,
De az Isten nagy kegye!
Hogy ha az van ő vele:
győzni kell, győzni kell!

