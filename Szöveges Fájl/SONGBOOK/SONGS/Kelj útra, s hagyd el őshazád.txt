Kelj útra, s hagyd el őshazád

1. Kelj útra, s hagyd el őshazád,
Az ősi tűzhelyet!
Add szívedet Jézusnak át,
Őt lássa csak szemed!


Refrén:
Kelj útra, lélek s át ma még
A szűk kapun, ha kelsz,
Ah, még ma mindörökre szép,
Dicső hazára lelsz!


2. Menj, hagyd a bűnök városát,
Sodomát hagyd oda,
Ne pillants vissza, jól megálld,
Lót nőjeként soha!


3. Menj, hagyd e rút világot el,
Míg el nem nyelt a hab,
Oh, jöjj, a bárka vár, amely
Békét és üdvöt ad!


4. Menj, hagyd a széles út nyomát,
Nyomort hoz csak reád,
Hagyd el a bűnök bús honát
A gúnyolok hadát!


5. Menj, menj! kerülj el gondosan
Mindent, mi visszaránt
Menj, menj! hogy egykor boldogan
Elérd a Kanaánt!

