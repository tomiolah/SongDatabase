Akik szeretik Isten házát

Akik szeretik Isten házát,
Mind boldogok, oly boldogok.
Kik lakoznak szent Templomában,
Mind gazdagok, dúsgazdagok,
Az ünneplő nagy sokasággal
Áldást vehetsz, áldott lehetsz,
Újulj hát meg Krisztus kegyelmében!
Hív a kereszt, vár a kereszt!


Légy te magad is Élő Templom,
A Léleké, Szentléleké,
Bűntől megtisztult szívvel haladj
A Menny felé, hazád felé!
A dicső égi Jeruzsálem
Énreám vár, tereád vár.
Ott majd a Bárány lesz a Templom,
A nagy Király, örök Király…

