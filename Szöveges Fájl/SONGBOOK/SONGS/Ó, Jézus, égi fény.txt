Ó, Jézus, égi fény

1. Ó, Jézus, égi fény,
Elmúlt a hosszú éjjel.
Ez új nap reggelén
Imádlak hálás szívvel.
Nyugalmas éj után
Halld meg dicséretem:
Te vigyáztál reám,
Oltalmad volt velem


2. Mit kívánsz, Istenem,
Hogy áldozzam tenéked?
Más kincsem nincs nekem,
A szívem fogadd, kérlek!
Ím átadom neked hálaáldozatul.
Hogy templomoddá tedd,
S te légy benne az Úr!


3. Ó, áldd meg e napot,
Hogy hasznosan eltöltsem,
Cselekedni a jót
Adj bölcsességet nékem!
Élő hitre nevelj, mélyítsd alázatom,
Te vezess Lelkeddel,
Ma és minden napon!


4. Ó, járjon előttem
E napon fénylő orcád,
Hogy a bűnt kerüljem,
S hű lehessek tehozzád!
Add, hogy minden tettem,
Szívem, ajkam s erőm,
Csak téged dicsérjen,
Áldott Üdvözítőm!

