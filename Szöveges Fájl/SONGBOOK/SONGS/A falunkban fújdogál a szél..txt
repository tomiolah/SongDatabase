A falunkban fújdogál a szél.

A falunkban fújdogál a szél.
Kegyelemről, békéről beszél.
Istenünknek nagy szeretetét
Hirdeti a nagy világon szerteszét.


A falunkban felsütött a nap.
Elhozta a drága szép nyarat.
Olyan szépen hinti sugarát,
Zöld mezőkön és a hegyen, völgyön át.


A falunkban szálnak angyalok
Hirdetik az evangéliumot.
Azt mondják, hogy Istenünk Szeret,
Térjetek meg a falunkban emberek.


A falunkban eljön az a nap
A csillagok mind lehullanak.
El fog jönni Jézus Ő maga,
Hogyha megszólal az égi trombita.


Falu népe, gondold meg tehát.
Hagyd el ezt a sok bűnös szokást.
Térj Istenhez, aki úgy szeret,
Boldogsággal, s üdvvel kínál tégedet.


Most van még a kegyelem idő,
De nem tudjuk, mit hoz a jövő.
Siess, bűnös mentsd meg a lelkedet.
Holnap talán már örökre késő lesz.

