La masa Ta noi azi venim

La masa Ta noi azi venim spre-mpărtășire;
Cu jertfa Ta, prin ea Tu moarte-ai biruit.
Venim să ne-amintim de marea Ta iubire,
Căci pentru noi Tu Te-ai jertfit.


Se-adună-n jurul Tău Biserica-ți iubită,
Pe Dumnezeu lăudând. De noi El S-a-ndurat;
În moartea Ta văzând iubirea-I nesfârșită:
În veci fii, Doamne, lăudat!


Noi azi ne veselim, e zi de sărbătoare,
Când pâinea o luăm și vinul din pahar.
Ce mișcător răsun-acum vorbele Tale,
Ce le-ai rostit cu-atâta har!


,, Acesta-i trupul Meu ce pentru voi se frânge;
Luați și mâncați din el. Paharul ce Îl beți
E Noul Legământ făcut în al Meu sânge;
În el iertarea toți aveți! “


Vrem, Doamne, să mâncăm, să bem cu vrednicie,
Căci viața Tu ne-ai dat și parte-n ceruri, sus.
Tu vrednici ne-ai făcut de-a fi și-n veșnicie,
În slava Ta, mărit Isus!

