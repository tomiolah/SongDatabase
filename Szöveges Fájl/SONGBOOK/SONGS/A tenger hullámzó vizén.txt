A tenger hullámzó vizén

1. A tenger hullámzó vizén
Siklik a hithajóm.
Hány mérföld lehet még hátra,
Folyton számolgatom.
Mikor érek már a révbe,
Nagyon fogy az erőm.
Azt a napot úgy várom,
Hogy letegyem az evezőt.


Refrén:
Ó, addig, ó, addig én
hajómban imádkozom.
/:Jöhetnek viharok,
Ezerféle bajok,
hajózom a part felé.:/


2. Messze a távolban látom,
Közeleg már a part,
Áttörve vészen, hullámon,
Leküzdve sok vihart.
Oly sokszor megtörik bennem
A szép hajós remény,
De egy hang szól a távolból:
A parton ott várlak Én!


3. Ha felvirrad majd a hajnal,
Hithajóm révbe ér.
Az örök aranypartoknál
Hajóút véget ér.
Ott vár a parton Megváltóm
És a fényes város.
A révészem, így szól nekem:
Pihenjél fáradt hajós.

