Cerul și pământul

1.|: Cerul şi pământul :|
În cântec răsună.
|: Îngeri şi oameni :| 
Cântă împreună.


Refren:
Hristos se naşte,
Domnul coboară.
Îngerii-L cântă,
Magii Îl adoară.
|: Păstorii-aleargă,
Ieslea-nconjoară;
Mari minuni se întâmplară :|


2.|: În Betleem azi :|
E mare minune;
|: Fecioară curată :|
Fiu născu` în lume


3.|: Din răsărit vin :|
Magi cu bucurie.
|: Cu dar de smirnă :|
Aur şi tămâie.


4.|: Din cer Cuvântul :|
În trup se arată.
|: Noaptea din lume :|
Zi se face-ndată.


5.|: Hristos se naşte :|
Veniţi la-nchinare,
|: Cu vesel suflet :|
Veselă cântare.

