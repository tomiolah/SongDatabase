Prin lume cutreieret-am

Prin lume cutreieret-am


Prin lume cutreieret-am,
Și lumea-i frumoasă nespus,
Dar pace deloc nu aflat-am,
Nicidecum, orișiunde m-am dus.


Mulțime de oameni văzut-am,
Pretutindeni și cum trăiesc,
Pe mulți fericiți eu crezut-am,
Era totul vis omenesc.


Căutau, ei căutau în tot locul,
Iubire, plăceri și noroc,
Dar, vai, în zadar era totul,
Odihnă n-aflau deloc.


Dar este o fericire,
Pentru-un suflet ce-i trudit;
Vestiți azi și dați de știre
Acelui ce-i trist, obidit.


Odihnă la toți vestește
Și-o poate oricine afla,
Smerit, umilit de privește,
La cruce pe Golgota.

