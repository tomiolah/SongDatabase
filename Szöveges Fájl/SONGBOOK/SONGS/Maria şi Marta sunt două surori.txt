Maria si Marta sunt doua surori

Maria și Marta sunt două surori


Maria și Marta sunt două surori
Alese din lumea cea largă,
/: Maria-i credința
ce-nvață din zori,
Iar Marta-i credința ce-aleargă :/


Maria stătea ascultând și simțea
Că ceru-și desferecă poarta.
/:Să stau ca Maria într-una aș vrea,
Dar Domnul iubea și pe Marta:/


Maria și Marta sunt două surori
Ce-n rai își petrec veșnicia,
/: Dar eu, pe pământ,
parc-aș vrea uneori
Când Marta să fiu, când Maria :/


Isus pe-amândouă surori le iubea
Și azi laolaltă li-e soarta.
/:O, fă-mă, Isuse, în dragostea Ta,
Să fiu și Maria și Marta:/

