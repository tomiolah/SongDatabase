A mennyben van legjobb barátunk

1. A mennyben van legjobb barátunk,
E földön nincs sok jó barát.
Mert amit idelent találunk,
Csalfán mutatja meg magát.
Azért mindig ezt állítom:
Legjobb Barátom Jézusom!


2. Inog az ember, mint a bölcső,
De Jézusom erősen áll.
Ha én tántorgok, érzem, hogy Ő
Hűségesen karjába zár.
Azért mindig ezt állítom:
Legjobb Barátom Jézusom!


3. Értem magát halálra adta,
Vérét kiontá bűnömért.
Mellettem áll minden nyomorban,
Érettem pártfogón beszél.
Azért mindig ezt állítom:
Legjobb Barátom Jézusom!


4. Barátom szívét adta nékem,
Én az Övé, Ő az enyém,
Aki szeret örökre engem,
Ha élek, vagy meghalok Én.
Azért mindig ezt állítom:
Legjobb Barátom Jézusom!

