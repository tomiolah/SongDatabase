Ó, Betlehem kis városa

Ó, Betlehem kis városa, mily csendes és nyugodt.
Néma és mély álmod fölött suhannak csillagok.
Sötét utcákban mégis ma örök fény rezeg,
Minden remény és küzdelem Benned pihen ma meg.


A karácsony csodája a Krisztusról beszél,
Ó a karácsony csodája szerelméről mesél.


Ó Betlehem szent gyermeke szüless ma bennünk meg,
Űzd el bűnünk és a szívünk lényeddel teljen meg.
Az angyalokkal ajkunk is örömhírt énekel,
Ó jöjj közénk, maradj miénk, Urunk, Immánuel.


Mert a karácsony csodája a Krisztusról beszél,
Ó a karácsony csodája szerelméről mesél.


Az éj csodás ajándéka mily csendben szállt le itt,
Így hinti ránk dicső Atyánk mennyének kincseit.
Nincs fül, mely hallja jöttét, de bűn ha meggyötört,
S megtört szíved hozzá siet: Krisztus halkan betölt.
Lásd, Őrá várt a föld!


Mert a karácsony csodája a Krisztusról beszél,
Ó a karácsony csodája szerelméről mesél.

