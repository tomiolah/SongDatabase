Vond magadhoz gőgös szívem

1. Vond magadhoz gőgös szívem,
Kegyelmeddel ó, Atyám!
Kőkemény még, ámde nálad
Lágyul, újul igazán.
Vésd rám Jézus szelíd képét,
Dorgálj, bár az sokszor fáj;
Alázattal töltsd be szívem,
S légy te benne úr, király!


2. Tudom, hogy az elmém öntelt:
Alázat nem hatja át,
Ó-embernek, kevélységnek
Érzem átkos hatalmát.
De ha Megváltómat nézem,
Szelídségét láthatom,
Kegyelmében elmerülve
Mélyebb lesz alázatom.


3. Atyám, kérlek, óvj a gőgtől,
Hogy ne érjen  lelki kár;
Minden utat zárj el tőlem,
Hol a Sátán tőre vár!
Jézus Krisztus szelídsége
Legyen nékem példakép,
Alázatban nyomán járjak,
Hűn kövessem életét!

