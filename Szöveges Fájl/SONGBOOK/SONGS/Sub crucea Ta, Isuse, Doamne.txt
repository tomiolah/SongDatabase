Sub crucea Ta, Isuse, Doamne

Sub crucea Ta, Isuse, Doamne


Sub crucea Ta, Isuse, Doamne,
Vreau să rămân pe veci plecat,
Să-mi plâng viața mea trecută
Și-amarul greului păcat.


/: Sub crucea Ta, sub crucea Ta,
Eu pace sfântă voi avea! :/


Sub crucea Ta voi pune totul,
Și ție-n veci voi fi supus,
Plângând voi spune tuturora
C-atât de bun ești Tu, Isus!


Cu Tine vreau să port în lume
Orice necazuri și nevoi,
În lupte grele și prigoane
Să fim de-a pururi amândoi.


În noaptea grea și fără lună,
Cărarea Tu-mi vei lumina,
Și orice valuri mă vor bate,
Voi sta mereu sub crucea Ta!

