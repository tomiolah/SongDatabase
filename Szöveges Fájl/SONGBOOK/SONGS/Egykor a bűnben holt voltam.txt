Egykor a bűnben holt voltam

1. Egykor a bűnben holt voltam,
Nem volt reménységem,
De Krisztus vérén megváltott,
Megújult életem.


Refrén:
Mert drága Jézus életed
Énértem áldoztad,
Most Benned bízva áldalak
Mint hű Megváltómat.


2. Rossz szívem egykor távol volt,
Az Úrtól elszakadt,
De szent keze magához vont,
Így nyertem irgalmat.


3. Az Úr jósága végtelen,
Én fel nem mérhetem,
Mint égi balzsam áradt rám,
S meggyógyult a szívem.


4. Most élek újra, de nem én,
Mert bennem Krisztus él.
Ő engem oly nagyon szeret,
Így szívem hisz, remél.

