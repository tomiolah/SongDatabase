Bár bűn és kín gyötör

1. Bár bűn és kín gyötör
És oly nehéz szívem,
Sok ellen életemre tör, Kétségbe nem esem.


2. Bűnöm szennye de nagy,
Mégis hozzád jövök.
Bár szent, bűnt gyűlölő Te vagy,
Kegyelmed is örök.


3. Igaz, erőm kicsiny, A bűn erős nagyon,
Te tudsz, akarsz segíteni,
Segíts hát bajomon!


4. Az ég oly messze van,
Még messzebb Tőled én,
De szent igédben írva van,
Hogy irgalmad enyém!


5. Nem félek senkitől, Hisz te vigyázol reám,
Bú és a gond mind nem gyötör, Meghallgatod imám!


6. Jézusba bízva én Magam neki adom,
És így tudom, akármi ér
Atyám szeret nagyon!

