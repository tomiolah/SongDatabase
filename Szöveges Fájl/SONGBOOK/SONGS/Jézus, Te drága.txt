Jézus, Te drága

1. Jézus, Te drága,
Ég és föld Királya,
Ó, Isten egyszülött Fia!
Áldlak, dicsérlek,
Várlak, szeretlek,
Te vagy szívem boldogsága.


2. Oly szép az erdő,
Illatos a mező,
Ha a tavasz megérkezett.
Ám Jézus még szebb:
És még kedvesebb,
Ő kéri most a szívedet.


3. A napfény ékes
És a Hold is fényes.
Fenn ragyognak a csillagok.
Ám Jézus még szebb:
És még fényesebb,
Várja, hogy szíved átadod.


4. Jézus, Te drága,
Ég és föld Királya,
Ó, Isten egyszülött Fia!
Áldlak, dicsérlek,
Híven követlek,
Életem hű Megváltója.

