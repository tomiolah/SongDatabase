Rólad szól énekem

1. Rólad szól énekem,
Jézus, Te hű barát,
Csak Te maradj velem,
Te hű barát.
Nékem de drága vagy,
Szerelmed, oh, mi nagy,
Jól tudom, el se hagy,
Te hű barát.


2. Egykor távol valék,
Jézus, Te hű barát,
Rád nem is gondolék,
Te hű barát.
Megszántál engemet,
Elvetted bűnömet
Szívem most már tied,
Te hű barát.


3. Itt vagy mindig velem,
Jézus, Te hű barát,
Nincs bennem félelem,
Te hű barát.
Gondjaim ismered,
Hordozod terhemet,
Hű szíved nem feled,
Te hű barát.


4. Oh, mily boldog vagyok,
Jézus, Te hű barát,
Kegyelmed rám ragyog,
Te hű barát,
Véred bocsánatot,
Édes békét adott,
Lelked rám áradott,
Te hű barát.


5. Megtart engem kezed,
Jézus, Te hű barát,
A menny felé vezet,
Te hű barát.
Csak rád támaszkodom,
Amíg csak egykor
Arcod megláthatom,
Te hű barát!

