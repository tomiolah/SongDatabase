Adj hálát Istennek

1. Adj hálát Istennek, ha újra hajnal pirkad,
Ha elvonult az éjnek sötét árnya már!
Köszöntsed szent Nevét, és énekekkel áldjad,
Zengj Néki vígan, mint a pacsirtamadár!


Refrén:
Borulj hát térdre, adj hálát érte,
Mert keze téged mindennap áld!
Benne az élted boldog lett végre,
Ő eljött érted és megtalált.


2. Adj hálát, szent kezének műveit ha látod,
És érzed a szívedben, hogy rád is vigyáz!
A napi friss kenyérért jól teszed, ha áldod,
Mert néked érleli meg a búzakalászt!


3. Adj hálát, ha egedre ráborul az alkony,
Az éj leszáll, nem ragyog már a napsugár!
Hidd el, meglátod Őt majd ott a túlsó parton,
Az égi révben téged angyalokkal vár!

