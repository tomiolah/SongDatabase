Keresztyének, csatára fel!

1. Keresztyének, csatára fel!
Fel győzedelmi harcra!
E világon, ez időben
Nincs pihenő számunkra;
Ki itt a harcra mit sem ád,
Az fönt nem nyerhet koronát.


2. A sátán jön, hozza cselét
És a világ gyönyörrel,
A testi vágy minden nemét
Reád küldi erővel;
Ha nem harcolsz, mint hős, magad,
Akkor már rég elesve vagy!


3. Gondold meg jól, hogy te a szent
Zászlóhoz esküt tettél,
Gondold meg jól, hogy te ezen
Harcra kiszemeltettél;
Igen, gondold meg még végül,
Hogy győzelem nincs harc nélkül!

