Szükségem van rád

Álmodtam százszor, és elképzeltem,
Milyen lesz majd ha eljössz hozzám.
Nyílik az ajtó, ott látlak Téged,
Mit mondok majd, hogy nézek Rád.


Emlékszem vártam azon az estén,
Hogy halljam hangod, beszélj hozzám!
Ajtómnál álltál, csendben zörgettél,
Az álmom így vált valósággá.


Beléptél hozzám, asztalhoz ültünk,
Elmondtam szívem minden titkát,
Néztem az arcod, s megtudtam mindent,
Azóta szükségem van Rád.


Eljött a reggel, nálam maradtál,
Végigbeszéltük az éjszakát,
Maradj itt végleg, ezt kértem Tőled,
S te boldogan igent Mondtál.

