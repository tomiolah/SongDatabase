Isuse-al meu prieten bun

1.Isuse-al meu prieten bun
Din zorii tinereții
Cu Tine eu călătoresc 
Pân’ la sfârșitul vieții.


2.În zori de zi, când mă trezesc
Smerit m-aplec sub cruce
Că-n toată lumea nu găsesc
Un scut mai bun și dulce.


3.Când plec pe-un drum îndepărtat
Isuse, ești cu mine
Să-mi fie drumul cât de greu
E-așa ușor cu Tine.


4.Când am de suferit un chin
Tu, Doamne-mi dai putere
Și fie-amarul cât de greu
Eu simt o mângâiere.


5.Și nu mă tem că voi pieri
În marea de păcate
Căci Tu, preabunul meu Isus
Mă izbăvești din toate.


6.Tu ești comoara care-a fost
De mine mult căutată
Iar astăzi nu te-aș mai lăsa
Nici pentru lumea toată.


7.Căci Tu-mi ești frate de pribeag
De cânt și de suspine,
Isuse-al meu prieten drag
Ce bine-i lângă Tine.

