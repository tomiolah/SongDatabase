Fáradtan, bűnbe veszve

1. Fáradtan, bűnbe veszve
Járám az életet,
Hogy megtalált a Pásztor,
Nyájához vezetett.
Jól látták ezt az angyalok
Nevét dicsérve zeng daluk.


Refrén:
Kéz, amely kerestél,
Szív, amely szerettél,
Vér, mely eltörölted bűnömet,
Mindörökre áldva legyetek!


2. Míg borral és olajjal
Kimosta sok sebem,
Fülembe ezt susogta:
„Enyém vagy, gyermekem!”
Sosem hallék édesb zenét,
Szívem hálával megtelék.


3. Lábán, kezén mutatta
Saját sok sebhelyét,
Kemény, szúró tövissel
Körített szent fejét.
Úgy megragadta lelkemet,
Hogy értem annyit szenvedett.


4. Azóta vele járok,
Szívem csak néki él,
Csodás lényét megértem
Szentlelke fényinél.
Örök éltem sem lesz elég
Zengnem az Ő dicséretét.


5. Szívem bár napról-napra
Az Úrban megpihen,
Az órát várva várom,
Amelyben megjelen,
És elviszi felhőkön át
Elkészített menyasszonyát.

