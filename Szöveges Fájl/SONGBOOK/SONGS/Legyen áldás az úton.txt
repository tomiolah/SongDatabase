Legyen áldás az úton

1. Legyen áldás az úton,
Amit ma kezdesz el,
Legyen veled az Isten,
Kérjük, kísérjen el.
Kérjük oltalmazzon meg
És adjon néked erőt,
Utadon vezessen,
Formáljon, szeressen,
Legyen a te őriződ.


2. Legyen áldás az úton,
Amit ma kezdesz el,
Tegye jóvá az Isten,
Amit te rontasz el.
Kérjük, lénye ragyogja
Lábad elé a fényt.
Lásd meg, hogy utadon
Isteni oltalom Vigyáz rád,
És szeretve félt.


3. Legyen áldás az úton,
Amit ma kezdesz el,
Legyen erőd és türelmed,
Ha szenvedni kell.
Legyen erőd szeretni,
Utolsó lenni, ha kell,
Szívesen szolgálni,
Hálával áldozni,
Jézusra mutatni fel.


4. Legyen áldás az úton,
Amit ma kezdesz el,
Öröm kísérjen végig,
Amíg úton leszel.
Legyen boldog életed,
És mindig az övé.
Szívünkből szeretünk,
Imában kísérünk
Életed célja felé.

