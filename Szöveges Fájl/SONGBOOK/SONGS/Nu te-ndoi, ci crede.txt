Nu te-ndoi, ci crede

1.Nu te-ndoi, ci crede, că după orice nor
E-un soare şi mai dulce și mai strălucitor.
|: Nu norul este veşnic, ci soarele-i acel
Ce-nvinge şi rămâne stăpân în urmă el :|.


2.Nu te uita la tine că eşti atât de slab,
Nici la vrăjmaşul care te-ar nimici degrab.
|: Nu te uita la ziduri, la porţile de fier,
La ura ce scrâşneşte, ci uită-te la cer :|.


3.Nu te-ndoi, ci crede, că dinicolo de tot,
Veghează Dumnezeul puternic Savaot.
|: Că nici un păr nu-ţi cade, că nici o clipă nu-i,
Că nu-i nici o-ncercare decât prin voia Lui :|


4.Căci dacă crezi puternic, nimica nu-I spre rău,
Ci totul se va-ntoarce spre-un şi mai bine-al tău.
|: Nu te-ndoi, ci  crede că-n ceasul cel mai greu,
Clipită de clipită, veghează Dumnezeu :|

