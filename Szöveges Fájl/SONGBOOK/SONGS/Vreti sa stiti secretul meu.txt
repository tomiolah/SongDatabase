Vreti sa stiti secretul meu?

Vreți să știți secretul meu?


Vreți să știți secretul meu?
Să învățați ce știu eu?
Vreți averea să-mi priviți?
Vreți și lauda-mi s-auziți?
E Isus cel răstignit!


Cine e credința mea?
Cine-mi dete viața Sa?
Cine vina mi-a spălat?
Cine mi-a răscumpărat?
E Isus cel răstignit!


Cine-mi dă puteri din plin?
Cine-mi dă un ochi senin?
Cine-mi dă un cuget drept?
Cin’ mă face înțelept?
E Isus cel răstignit!


Cine-mi dă și bucurii?
Cine-mi dă speranțe vii?
Cine-n lupte forțe noi?
Cin’ m-ajută la nevoi?
E Isus cel răstignit!


Astfel știi ce știu și eu;
Lauda mea și scopul meu
Sunt a face tot ce pot
Pentru Cel ce-mi este tot:
El - Isus cel răstignit!

