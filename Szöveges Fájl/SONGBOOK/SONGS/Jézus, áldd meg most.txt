Jézus, áldd meg most

1. Jézus, áldd meg most, akik
Szövetségre léptek Véled;
Légyen állandó a frigy
S a kötés, amelyre léptek.
Jézus, őrizd s védd meg őket,
El ne váljanak Tetőled!


2. Lépj be, testvér, lépj be hát
A hívek közösségébe
Végy magadnak bő áldást,
Növekedj a kegyelembe&#39;,
Ád az Úr majd nékem s néked
Örök éltet, békességet!


3. Fel ne adjad a hitet,
Megmaradj az Úrnál hűen,
Ő is megvall tégedet,
Hogyha vallod Őtet híven.
Végig megmaradj ez úton,
Bő jutalmad lesz az Úrtól!


4. Vedd fel őket, ó Uram!
Értünk adtad úgyis élted.
Míg itt élnek boldogan,
Ők is éljenek Tenéked.
Míg bevégezvén a pályát,
Tőled elvegyék a pálmát.

