Mi-e dor de veșnicie

1.Mi-e dor de veşnicie 
Ca ranei de balsam,
Şi-n inima-mi pustie 
Vreau pacea Ta s-o am.


Refren:
Tânjesc de dor, 
Mi-e sete de izvor,
De-aceea vreau să plec, 
Căci toate trec în zbor.
Departe-n zări, 
Pe-a veşniciei mări
Cu luntrea vieţii vreau 
Să mă predau.


2.Nu-i pace-aici sub soare, 
Nu-i linişte sub nor,
E uragan în zare 
Şi-n suflet trec fiori.


3.N-am patrie sub soare, 
Străin pe-acest pământ,
Povara când mă doare 
Încep încet să cânt.


4.Dar totuşi am o ţară, 
Un plai strălucitor
Iar doru-mi creşte iară
Spre ea, spre ea să zbor.

