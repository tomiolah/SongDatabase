Bágyadt, fáradt

1. Bágyadt, fáradt az őszi napsugár
Hervadt, sárgult az egykor zöld határ
Őszi szellő hidegen lengedez,
A völgyben csobogó csermely
Búcsúdalt csörgedez.


Refrén:
Ami csak van e világon,
Minden csak múlandó álom,
De hogyha Jézusban élünk,
Van örök életünk.


2. Itt e földön zarándok életem,
Sorsom munka, fáradság, küzdelem,
De ha Jézus bírja a lelkemet,
Tudom, hogy megadja nékem
Legjobbik részemet.


3. Messze, messze a csillagtengeren,
Ott hol bánat, fájdalom nem terem,
Van egy kedves, gyönyörű égi hon,
A szívem csak oda vágyik,
Ott van az én honom.

