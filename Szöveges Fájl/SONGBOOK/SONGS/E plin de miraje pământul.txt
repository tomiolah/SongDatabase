E plin de miraje pământul

E plin de miraje pământul
De patimi ce-atrag în noroi
Mușcăm din păcat tot mai lacomi
/: Și tot mai flămânzi și mai goi. :/


Tu nu știi că sus pe Golgota
Cu pieptul de-o lance pătruns
Sub norii ce-ntunecă bolta
/: Te-așteaptă cu lacrimi Isus. :/


În ritm de stridente orchestre
Perechile lumii petrec
Crezând că-s mai tari decât moartea
/: Spre brațele morții se-ntrec. :/


Tu, Rege al vremilor noastre
Tu ochi ce străbați prin stihii
Tu știi să te-nalți către astre
/: Dar taina supremă n-o știi. :/


E plin de miraje pământul
De patimi ce-atrag în noroi
Mușcăm din păcat tot mai lacomi
/: Și tot mai flămânzi si mai goi. :/

