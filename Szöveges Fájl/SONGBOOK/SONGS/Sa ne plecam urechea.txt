Sa ne plecam urechea

Să ne plecăm urechea


Să ne plecăm urechea s-ascultăm
În orice loc și-n orice timp Cuvântul!
/: E tot ce spune Dumnezeu să-I dăm,
Acum, când noi, străini,
călcăm pământul.:/


Să ne plecăm și inima mereu!
Să ascultăm de sfânta Lui povață;
/: Aceasta-i ce dorește Dumnezeu
Să-I dăm oriunde și oricând în viață. :/


Să ne plecăm întregi, desăvârșit.
Să ascultăm preasfânta-nvațătură,
/: Cum Dumnezeu ne-a spus-o limpezit
În binecuvântata Lui Scriptură! :/


Prin ascultare noi deplin intrăm
În raiul cel pierdut odinioară;
/: Prin ea primește Dumnezeu, să-I dăm,
A laudelor pentru veci comoară… :/

