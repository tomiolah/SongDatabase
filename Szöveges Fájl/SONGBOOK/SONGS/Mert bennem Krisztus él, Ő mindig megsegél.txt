Mert bennem Krisztus él, Ő mindig megsegél

1. Mert bennem Krisztus él, Ő mindig megsegél;
Nem bánt a gond, a félelem, mert Ő jár énvelem.


2. Jó pásztor Ő nagyon és táplál gazdagon,
Dús pázsiton tart engemet s hűs forráshoz vezet.


3. Ha leszáll már az est, a sötét bánt, ijeszt
De még az éjben is tudom, hogy megtart Krisztusom.


4. Ha járok tévúton, vagy ellenség lenyom,
Az Úr szívén a menhelyem, Ő gyógyírt ád nekem.


5. Ha reá néz szemem, nincs gondom már nekem:
Az Úr engem nagyon szeret, a célig elvezet.


Ezt később érted meg” így szólsz Uram


1. „Ezt később érted meg” így szólsz Uram,
S mit rendelsz én hiszem, javamra van.
A mentő út bár sűrű ködben még,
Te látod, jó Uram, s ez már elég.


2. Így állok, türelmesen várok rád,
Míg megnyitod reményem ajtaját.
Még jobban, mint én elképzelhetném,
Így tárul majd kegyelmed énelém.


3. Szívem így nyugodt, te vagy támaszom,
Örvendek, mert Atyám vagy, jól tudom.
Fáradt fiad csak tenálad pihen
S minden, ahogy akarod, úgy legyen!


4. Munkád a munkám s utad lett utam
Bár békén, viharon járatsz, Uram.
S ha éjnek és vésznek vége lett,
Mily szép lesz ott a fényben majd veled.

