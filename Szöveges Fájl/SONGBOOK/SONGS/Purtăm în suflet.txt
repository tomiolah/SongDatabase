Purtăm în suflet

1.Purtăm în suflet dor de veşnicii
Şi-n orice clipă îl trăim.
Suntem pe veci ai cerului copii,
Şi pentru El oricând vrem să murim.


Refren:
Isuse, viaţa noastră ai aprins,
Pământu-ntreg şi iadul ai învins,
În urma Ta învinge-vom şi noi;
E-aproape judecata zilei de apoi!


2.E mare noaptea-n care vieţuim,
E tare iadul pe pământ,
Dar noi suntem din sfânt Ierusalim
Şi ţara noastră e peste mormânt.


3.Dureri avem atâtea de-alinat,
Şi-atâtea lacrimi sunt de şters,
E-aşa turbată marea de păcat
Şi-atâta rătăcire-n univers.

