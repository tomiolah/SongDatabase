Az Úr Jézus érdeme

1. Az Úr Jézus érdeme,
Biztos gyógyír bűnömre.
Szívem béke töltötte:
Minden újjá lőn!
Az én sok rút bűnömért,
Jézus fizet váltságbért!
Félnem nincs már semmiért,
Van már Megmentőm!


Ref.
Érzem Uram, bűnöm súlyát
Nincs énnékem érdemem, lásd,
Vedd le rólam ó, azt kérem,
Amíg van még kegyelem!
Újszövetség drága vére
Értem ömlött fenn Golgotán
Engesztelés, teljes béke
Árad onnan fentről rám!


2. Elme föl nem foghatja,
Titkodat ó, Golgota!
Értünk Jézus, önmaga
Kereszthalált halt!
Mégis így nyert értelmet
Az, hogy Isten szeretett.
Hálatelten éneklek:
Jézus erőt ad.


3. Áldozata bátorít,
Híven járni utam itt,
Hirdetve a tetteit,
Őt, mint Megmentőt!
Gondom már csak arra van,
Éljek Hozzá méltóan,
Tiszta útját láthassam,
Meg ne bántsam Őt.

