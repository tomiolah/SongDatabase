Indulj el

Könnyű azon az úton járni, amin más is jár,
Könnyű mosolyogni, ha visszanevetnek rád,
Könnyű szélként szállni, üres városokon át,
Könnyű ott hagyni, mihez hozzá sem fogtál.


Könnyű fegyvert fogni arra, aki védtelen,
Könnyű letenni a lantot csendesen,
könnyebb mindennap új álarcot venni fel,
Mint megbékülni az élő Istennel.


Indulj el, vállald a kihívásokat,
Fogadj el mindent, ne csak a könnyű dolgokat,
Indulj el, s az éjszakák után
Fényes hajnal virrad rád.


Indulj el, ne mondd, hogy messze még a cél,
Hogy eltűnt végleg szíved mélyéről a remény,
Indulj el, az utad végén vár:
Isten kezében a koronád.

