Szent kegyelmedért esdünk

1. Szent kegyelmedért esdünk,
Urunk, mert nélküled
Oly erőtlen a lelkünk,
Nyújtsd hát erős kezed!


2. Az igazságért esdünk
A kétség éjjelén,
Csak általad kél bennünk
Az életútra fény!


3. A békességért esdünk
E zajló világban;
Ne hagyj kétségbeesnünk
Ha vész jő váratlan!


4. A Te erődért esdünk,
Elfáradt már karunk.
Hogy mindig jót műveljünk,
Add erődet, Urunk!


5. Bő áldásodért esdünk
E kegyelemnapon,
Hogy téged követhessünk
Híven, mindenkoron!

