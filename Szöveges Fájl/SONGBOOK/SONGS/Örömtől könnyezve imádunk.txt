Örömtől könnyezve imádunk

1. Örömtől könnyezve imádunk,
Úr Jézusunk szerelmedért:
Keresztfán szenvedtél miattunk,
És meghaltál bűneinkért.
Elvégzél mindent érettünk,
/: - Vedd ezért hálás életünk. :/


2. Ó, segíts véled eggyé lennem,
Mint Atyáddal te is egy vagy,
Szolgálnom téged még hívebben;
Ehhez erőt. készséget adj!
Szent célom ez, s ezt keresem:
/: Tebenned élni, Mesterem! :/


3. Titeket is most átölellek
A Krisztusban, testvéreim,
Tagjai az ő szent testének
És üdvre vágyó társaim.
Egy a pohár, egy a kenyér,
/: És egy az értünk kifolyt vér. :/


4. Miként az Úr Jézus nevében
Most összegyűlt itt e szent nép,
Úgy gyűjti össze fent az égben
Az Atya minden gyermekét.
Majd ott az égi trón előtt
/: Imádjuk hálatelten Őt! :/

