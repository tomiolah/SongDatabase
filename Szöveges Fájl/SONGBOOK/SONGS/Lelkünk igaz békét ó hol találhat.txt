Lelkünk igaz békét ó hol találhat

1. Lelkünk igaz békét ó hol találhat?
A világban nincs más, csak bú és bánat,
Ó, Jézus, Te vagy, kiben szívünk örül,
Te vagy egyedül.


2. Légy áldva hát, békesség fejedelme,
Ki bennünket magadhoz elvezetve,
Bár a bűn megrontott s ránk várt a halál,
Életet adtál.


3. Ó, vezess csak tovább, esdünk Tehozzád,
Bármi jöjjön, csak Te ne rejtsd el orcád,
Hiszen ha Te vagy, áldott Jézus, velünk,
Meg van mindenünk.


4. Adj oly hitet, mely ne rendüljön soha,
Adj áldást munkánkra s erőt a harcra,
S így a remény, mely megtölté szívünket,
Nem szégyenül meg.


5. ó légy velünk, Isten, örök szeretet!
A mi szívünk Nálad nélkül oly hideg;
Ébreszd hát abban oly szeretet tüzet,
Mely örökre ég.


6. Bár dorgálsz és ránk bocsátod ostorod,
Győzz meg, hogy akkor is javunk akarod,
S a tűrés tüzében tisztítsd meg szívünk&#39;
Ó, jó Istenünk.

