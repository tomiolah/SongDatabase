Enyém lenne minden fájdalom

Enyém lenne minden fájdalom,
Minden vád, minden kín.
Belőlem hullt volna annyi vér,
Annyi könny, annyi víz.


Mért vetted el helyem?
Mért vállaltad sebem?
Mért lett Tied minden fájdalom?
Mért tetted ezt velem Krisztusom?


Rajtam csattanna el minden csók,
Árulás, tagadás.
Engem érne minden gúny, köpés,
Durvaság, gyűlölet.


Rajtam lenne a bíborpalást,
Minden bűn, minden kár.
Enyém lenne minden lándzsahegy,
Minden szeg, fegyverek.


Nem áll sehol sem üres kereszt,
Üres sír, üres vád,
Enyém lenne talán ez a fa,
Az a könny, szenvedés.

