Ó, szeretet, te égi fény

1. Ó szeretet, te égi fény,
A szívem napja vagy.
Ha fenn ragyogsz éltem egén,
Nem érzek kínokat.
Az éj múlik, nincs már homály,
Ha látom fényedet,
És áldott béke árad rám,
Ha érzem szent tüzed.


Refrén:
Tökéletes nagy Szeretet
Ó, járjad át a szívemet!
Terjesszek fényt, az éjen át,
Míg elérem a menny honát!


2. A kínkeresztről áradt rám
Az égi szeretet,
Megindította szívemet
És hitre ébresztett:
Már jól tudom, hogy Jézus az,
Aki szeret nagyon,
A bűnömért lett áldozat,
Csak Őt magasztalom.


3. Az élet napja rám ragyog
És vezet fényével,
Mert Jézus hozzám már betért,
Itt van: Immánuel!
Csak Néki zeng az énekem
E kín völgyében lent,
Míg színről-színre látom
Őt A mennyországban fent

