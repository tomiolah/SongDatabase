Auzi cum Isus te cheama

Auzi cum Isus te cheamă


Auzi cum Isus te cheamă,
Te așteaptă, vin’ la El,
Tu destul n-ai luat în seamă
Ce grăit-a blândul miel.


Inima larg ți-o deschide,
Vrea să intre-n ea Isus,
Inima larg ți-o deschide,
Lui să-i fii pe veci supus!


Pentru poftele din lume
Loc în inimă-ți găsești,
Dar nu vrei acum, spune,
Pe Isus tu să-l primești?


Isus bate, bate încă,
El, al tău Izbăvitor;
De-I deschizi, ai pace-adâncă,
Fericire-n viitor.


Azi e ziua de iertare,
Poate mâine n-o mai fi;
Nu mai sta la pregetare,
Mântuirea-I a primi!

