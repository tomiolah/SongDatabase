Ah, cine poate sa te-ndrume

Ah, cine poate să te-ndrume


Ah, cine poate să te-ndrume
Spre fericirea ce-o dorești?
Nu poate nimeni, nime-n lume,
Doar prin Isus ai s-o găsești.


Spre El în grabă deci te-ndreaptă,
Prin a Sa jertfă ești primit.
Cu brațe-ntinse El te-așteaptă,
Vei fi iertat și fericit.


Destulă vreme în robie,
Te-ai chinuit, dar în zadar!
Ascultă azi a Lui solie
Și liber fi-vei doar prin har.


Isus n-alungă niciodată
Pe cine-I cere ajutor;
Cere-I și tu, acum, îndată,
Și îți va da bunul Păstor.

