Mint bárány nyírói előtt

Mint bárány nyírói előtt,
Úgy állt ott, körben gyűlölők.
Feszítsd meg, szólt bőszült tömeg,
Halálba küldé a Szentet.


Vércseppek hullnak az úton,
Kereszt magaslik a dombon.
Az égbolt elhomályosul,
S fennszóval felkiált az Úr.


Föld megremeg, szikla reped,
Az élet győz a halál felett.
Föld megremeg, szikla reped,
Amint szól: elvégeztetett.


Harmadnap hűvös hajnalán,
Asszonyok állnak a sírnál.
Angyal köszönt: ne sírjatok,
Ő nincs már itt, feltámadott


/:Föld megrendül, szikla gördül,
Fénysugár villan a sötétből.
Föld megrendül, szikla gördül,
És a Fiú megdicsőül.:/

