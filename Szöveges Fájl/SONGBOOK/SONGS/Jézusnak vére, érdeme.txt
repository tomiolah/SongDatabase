Jézusnak vére, érdeme

1. Jézusnak vére, érdeme:
Ez lelkem ékes öltönye.
Istennél ezzel állok meg,
Ha egykor mennybe fölmegyek.


2. Jézusban van szilárd hitem,
Irgalmában bízik szívem.
Ó, mily öröm,
hogy megváltott,
S nyerhettem bűnbocsánatot!


3. Jézus a tiszta, szent Bárány,
Ki meghalt értem Golgotán.
Bűneim mind beismerem;
Uram, Megváltóm Ő nekem.


4. Hiszem, hogy vére már elég,
Teljes díj minden vétkemért.
Nagy kincs ez minden kincs fölött,
Értéke mennyben fent örök.


5. Bízom üdvszerző vérében,
Ez nékem biztos védelem.
Világ ha kísért, nem félek,
Jézus sebére építek.

