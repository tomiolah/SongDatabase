Igen Atyám, mert így kedves előtted

Igen, Atyám, mert így kedves előtted;
Öröm vagy bánat ér, akármi gyász,
Kezed megáld, mosolyt, borút vagy könnyet,
S a lelkem békén, csendben rád vigyáz.


Igen, Atyám, ha hű karod vezérel,
S közeleg fényivel a messze cél,
Kísértés, támadás viharszelével
Pokol hatalma is feléd segél.


Igen, Atyám, bár kicsordul a könnyem,
Ha útra, kőre hull a tiszta mag.
Igen, Atyám, ha arató örömben
Aranykalászok rendre hullanak.


Igen, Atyám, ó, mindenen keresztül!
Igen, Atyám, ború vagy fényözön
Tetőled száll rám atyai kezedből,
A földön másban nem gyönyörködöm.


Megyek, amerre utam kijelölted.
Úgy hív, úgy vár a szent atyai ház.
Igen, Atyám, mert így kedves előtted.
S a lelkem békén, csendben rád vigyáz.

