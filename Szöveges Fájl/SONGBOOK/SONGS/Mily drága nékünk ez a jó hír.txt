Mily drága nékünk ez a jó hír

1. Mily drága nékünk ez a jó hír,
Mily édes örömtelten zeng!
Halljátok a nagy szabadítást,
Mely Jézusban lett a mienk!


Refrén:
Ó, bízd magad e kegyelemre,
Mely gazdagon árad feléd,
Váltságát tedd a magadévá,
Hidd, az számodra is elég.


2. Leszállott a mennyei fényből,
Elhagyta a dicső hazát,
Hogy széttörhesse rabbilincsünk,
Hogy hintsen az éjbe sugárt.


3. Ó, jöjj el hatalmas Urunkhoz,
Fáradt, szomorú, jer ide,
Érted gyötrődött a kereszten,
Hát bízva jöhetsz Eléje.


4. Csak Jézus az, aki segíthet,
Üdvöt nem ad más, csakis Ő,
Itt áll és, türelmesen vár még,
Mit késel? Nincs már sok idő!

