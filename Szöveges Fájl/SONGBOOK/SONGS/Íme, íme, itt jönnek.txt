Íme, íme, itt jönnek

1. Íme, íme, itt jönnek,
Minden népe a földnek!
Afrikának naphevéből
Jőn a puszták vad Fia,
És a nagy kegyelmi trónnál
Ajkáról zeng hő ima.


2. Íme, íme, itt jönnek,
Minden népe a földnek!
Nézd, a Ganges partja mellől
Jönnek mind az Úr elé,
Vonja Jézus hő szerelme
Életnek vize felé.


3. Íme, íme, itt jönnek,
Minden népe a földnek!
Ontja őket a magyar föld
Völgye, halma, erdeje.
Hogy sietnek szívők, lelkök
Mentő kézbe tenni le!


4. Íme, íme, itt jönnek,
Minden népe a földnek!
Zordon észak jégmezői,
Hófedette bércirül,
Éltető lég várja őket
Ott, hol Jézus trónon ül.


5. Íme, íme, itt jönnek,
Minden népe a földnek!
Egybeolvad minden nemzet,
Fogva egymásnak kezét,
Egyesülve énekeljük
Jézusunk dicséretét.

