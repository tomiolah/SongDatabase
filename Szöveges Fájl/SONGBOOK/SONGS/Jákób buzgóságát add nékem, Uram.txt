Jákób buzgóságát add nékem, Uram

1. Jákób buzgóságát add nékem, Uram,
Hogy a hit tusáját jól megharcoljam!
Átkarollak téged, nem bocsátlak el,
Áldj meg, kérve kérlek, imámra felelj!


2. Bár néha úgy érzem, mintha elhagynál,
S kételkedő szívem válaszodra vár:
Adj türelmet nékem, hogy a hitpróba
Mindig erősítsen, javam szolgálja!


3. Tőled jő az áldás bőven, áradón,
Béke, megbocsátás, szánó irgalom.
Állhatatos hittel aki téged kér,
Meghallgatod bizton, szíve megbékél.

