Halld csak, halld az éj csendjében

1. Halld csak, halld az éj csendjében,
Benned mi kopog!
Zörgetését folyton hallod,
Hogy mi, nem tudod?


Ó, ne mondd, hogy véred lüktet!
Ez egy benső hang;
Megváltód kopogtat, s mondja:
Nyisd meg ajtódat!


2. Lásd, sokakhoz hírtelen jő
A halál gyakran
Nem kopogtat, se nem kérdez,
Ám betör gyorsan.


Ó, de Jézus vár sokáig,
Kéri szívedet;
Végül majd tovább megy búsan,
Akkor, jaj neked!


3. Majd egykor te állsz kinn kérve:
Nyisd meg, ó, Uram!
Kéztördelve fogsz ott várni,
S látod, zárva van.


Az, ki nálad mindhiába
Annyit zörgetett,
Akkor majd, ó, szegény bűnös,
Ő sem ismer meg.


4. Még ma csendben,
türelemmel Téged kérve-kér.
Halld meg hangját,
nyisd meg ajtód, És hozzád betér.


Isten Fia vendéged lesz,
Veled vacsorál,
Üdvöt ad és boldoggá tesz,
Ő, a nagy Király.

