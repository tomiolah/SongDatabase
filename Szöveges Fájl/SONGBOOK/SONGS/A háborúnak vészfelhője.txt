A háborúnak vészfelhője

1. A háborúnak vészfelhője
Közelg felénk, fejünk felett,
Uram, ha most nem lépsz eléje,
A vész hazánkra érkezett.
Ó, békességnek Istene,
/: Te állj most ennek ellene! :/


2. Tetőled várunk most oltalmat,
Reád tekintünk, Istenünk!
Nézzük, mint nyilvánul hatalmad,
Emberre nem építhetünk.
Ember bár eszközöd lehet,
/: De Nélküled mit-sem tehet. :/


3. Nincs véletlenség Te előtted,
Íme, feltámadt a pokol!
Zabolázd meg az ellenséget,
Mutasd meg, hogy uralkodol,
Ez néked csak szavadba jő
/: És oda hatalom és erő! :/


4. Orcád előtt hullunk most térdre,
Irgalmasságnak Istene!
Ne vidd országunkat a vészbe,
Tégy irgalmasságot vele.
És végre áldjuk az Atyát,
/: Hogy megmentette e hazát! :/

