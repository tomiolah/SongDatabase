Vei veni, Isuse, știu că vei veni

1. Vei veni, Isuse, știu că vei veni
Și pe nori cu slavă, Tu vei răsări.
/: Mare-Ți va fi ziua când ai să cobori,
Sărbătoarea celor fără sărbători :/


2. Plâng în strâmtorare, plâng copiii Tăi
Alungați de lume și de oameni răi.
/: Suspinând Te cheamă bieții asupriți
Tu, dreptatea celor mult nedreptățiți :/


3. Mare-i jalea celor care gem și plâng
Și-n amare lacrimi chinul lor și-l sting
/: Așteptându-Ți ziua când iar ai să vii
Bucuria celor fără bucurii :/


4. Cad sub greul crucii mii de oropsiți
Veșnic fără milă, velnic prigoniți
/: Și așteaptă, Domane, ziua Ta cu dor
Ajutorul celor fără ajutor :/


5. Gem pe drumuri grele bieții Tăi copii
Și plângând Te cheamă și Te cer să vii
/: Să le stingi în suflet multele dureri
Mângâierea celor fără mângâieri :/

