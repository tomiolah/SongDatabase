Azt az éltet vágyom élni

1. Azt az éltet vágyom élni, Hol üdvöm lelem,
Küzdni egyre, nem henyélni, Míg el nem nyerem.
Bűn habár megtántorít, Szent Igéd így bátorít:
&quot;Meg ne restülj, törj keresztül, Ég jutalma int.&quot;


2. Elhívatva állni majd a Trónnak lépcsején,
Úgy futok, hogy elmaradva Kárt ne valljak én.
Elveszíti szent jogát, Nem nyer égi koronát,
Aki késve, hátra nézve, Hagyja el magát.


3. Csak a célra nézzen arcom, Mely felé török,
Jézus, támogass a harcban, Hogyha gyengülök.
Vonj, ha csábít a világ, Vigasztalj meg, hogyha bánt,
Szent kegyelmed úgy vezethet, Nincs, mi nékem árt.


4. Vonj, hogy el ne essem én itt, még a cél előtt.
Lelkem érzi gyöngeségit, Tőled vár erőt.
S mert Igéd éltet szerez, Lelkedtől szív ébredezz,
Célt ha érek, zeng az ének: &quot;Isten műve ez!&quot;

