Kegyelem vacsorája!

Kegyelem vacsorája!


Kegyelem vacsorája!
Keresztfa oltárán
Egész világnak szerzett
Gyógyulást a Bárány.
Szent egység vacsorája!
Kik távol éltünk rég,
Egyek vagyunk az Úrban,
Mint boldog közösség.


2. Békesség vacsorája!
Hű az Úr! Hordoz, véd
Örök, nagy irgalommal,
Hogy elérjük a célt.
Öröm szent vacsorája!
A földi próbát, bajt
Az Úr váltsága váltja
Mind üdvösségre majd.


3. Hála szent vacsorája!
Szívünk, szánk énekel.
Teljék meg a mindenség
Zengő dicsérettel!
Reménység vacsorája!
Jövőt még köd takar,
De szívünk azt kiáltja:
Jöjj, Krisztus, jöjj hamar!

