Szent házasságnak szerzője

1. Szent házasságnak szerzője,
Ó, tekints e két hívőre,
Kik frigyre lépve esdenek,
Hogy Tőled áldást nyerjenek!


2. Nézd kegyes szemmel szándékuk,
És teljesítsed hő vágyuk,
Hogy szeretettel, hűséggel
Áldhassák Neved egy szívvel!


3. Tedd szeretetük tartóssá,
És jámborságuk példássá,
Hogy egymás terhét hordozzák,
S hű szívvel
egymást gondozzák!


4. Ó, bízni tanítsd meg őket,
És óvd, ha bajjal küszködnek,
Légy jóban-rosszban mentsváruk,
Éltük estéjén istápjuk!

