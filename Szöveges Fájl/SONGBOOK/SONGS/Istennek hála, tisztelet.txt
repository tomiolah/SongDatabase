Istennek hála, tisztelet

1. Istennek hála, tisztelet,
Ki minden jónak Atyja,
Szent lénye nagy csodát mivel
S a keblem általhatja.
Vigasszal tölt be engemet,
S megszünteti ínségemet,
Dicsőség Istenünknek!


2. Téged dicsér a mennysereg,
Királyok nagy királya,
S az ég alatt, a föld felett
Sok lények nagy világa.
Amit teremtél, Alkotó,
Az mind helyes s felette jó!
Dicsőség nagy Nevednek!


3. Ha mélységből kiált szavam,
Az Úr segít énrajtam.
Meghallgat engemet hamar
Akármilyen nagy bajban.
Azért néki zeng énekem:
Áldjátok Őtet énvelem.
Dicsérjük Istenünket!


4. Nem hagyja népét el az Úr
Soha és semmi részben,
Őnála áldás, béke, üdv
Számunkra folyton készen,
Szent karja óv, véd, szüntelen,
Átvisz tűzön és tengeren.
Áldjátok Istenünket!

