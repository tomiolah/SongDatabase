Hálával áldunk, Istenünk

1. Hálával áldunk, Istenünk,
Mert Fiad elküldted nekünk,
Ki mennyből földre jött közénk,
És így ma Véle élhetünk.


2. Elhagyta égi lakhelyét,
Élővé tette az Igét,
Hogy megismerje a világ
Annak megmentő erejét.


3. Bűntelen volt Ő, tiszta, szent;
De értünk átokfára ment,
Hogy ott legyőzzön bűnt, halált;
Lelkünk megváltást Benne nyert.


4. Hálával áldunk, Istenünk,
Mert Fiad elküldted nekünk,
Ki vére által megtisztít,
És így van örök életünk.

