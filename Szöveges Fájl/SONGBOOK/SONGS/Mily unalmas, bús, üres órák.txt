Mily unalmas, bús, üres órák

1. Mily unalmas, bús, üres órák,
Ha Jézust nem láthatom.
Szép madárkák, felhők s virágok,
Ó, minden csak fájdalom…


A nyár messze tűnik ilyenkor,
A mező is letarolt,
De hogyha Ő velem van,
akkor Télben is tavasz ragyog.


2. Az Ő neve legdúsabb illat,
És hangja legszebb zene…
Úgy megtelik szívem örömmel,
Ha rajtam függ két szeme.


Ó, bár volna Ő közel mindig,
Sohasem kívánnék mást,
Nem volna úgy boldogabb senki,
Feledném az elmúlást.


3. Oly megnyugvást jelent
Őt látni, Ő egész világ nekem.
Nincs változás időben, színben,
Történjék bármi velem…


Míg érzem lángját szerelmének,
Addig csak játék a gond,
A börtön is palota lesz,
ha Jézussal együtt vagyok.


4. Ó, Uram, ha a Tied vagyok,
Ha Te vagy napom, s dalom,
Mondd, mért oly hosszú s hideg a tél,
S mért epeszt bú, fájdalom?


Ó, hajtsd el a felhőt egemről,
Csillogjon ott a remény,
Vagy végy engem magadhoz fel, fel,
Hol nem jő tavaszra tél.

