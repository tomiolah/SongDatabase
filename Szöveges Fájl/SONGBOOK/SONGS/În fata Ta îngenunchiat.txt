În fata Ta îngenunchiat

În fața Ta îngenunchiat


În fața Ta îngenunchiat,
ți-aduc recunoștință;
De mine Tu Te-ai îndurat,
De biata mea ființă.
De-ar fi s-o duc oricât de greu,
Tu ești întreg sprijinul meu
Și-ntreaga mea dorință.


‘Nainte chiar de-a fi zărit
A soarelui lumină,
Tu sufletul mi l-ai iubit
Cu-o dragoste divină.
Și l-ai căutat de-atunci mereu,
Căci Tu voiai să fiu al Tău,
Iertat sunt de-orice vină.


O, scumpul meu Mântuitor,
Privirea Ta ți-o pleacă
Asupra mea, căci mi-este dor
Viața-mi cu Tin’ să treacă.
Și mai supus să Te ascult,
Și-o viață sfântă tot mai mult
Spre cer să mă petreacă.

