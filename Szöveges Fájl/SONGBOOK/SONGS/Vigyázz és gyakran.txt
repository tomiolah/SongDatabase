Vigyázz és gyakran

1. Vigyázz és gyakran merülj hő imába,
Már kora reggel, ha a nap felkel!
Mindig csak Jézus legyen lelked vágya,
És szíved béke tölti el!


Refrén:
Mindenkor légy éber, s vigyázz!
Imádkozz és vigyázz!


2. Vigyázz a napnak minden órájában,
Ha háborúság támad ellened;
Vidd ügyed Isten elé hő imában,
Csak Ő segíthet tenéked!


3. Vigyázz még akkor is, ha jő az este,
És örvendj annak, hogy Jézus tiéd,
Mert bizton nyugszik annak lelke, teste,
Ki Őrá bízza mindenét!


4. Vigyázz hát minden helyen, minden percben,
A világ tőrt vet sokféleképpen,
A gonosz mindig rést keres a szívben,
Te kövesd Jézust mindenben!

