Imádkozzatok és buzgón kérjetek!

„Imádkozzatok és buzgón kérjetek!”
Bűnös voltunkért, Urunk, ó ne vess meg!
Tiszta szívet, szent Szellemet adj nekünk,
Hallgass meg Fiad nevében, ha kérünk.


„Keressetek buzgón és megtaláltok!”
Téged keresünk, Urunk, hogy bűn s átok
Erőt ne vegyen mi rajtunk, légy nekünk
Égi utunk, igazságunk, életünk!


„Zörgessetek buzgón Isten ajtaján!”
Elfáradtunk, Urunk, e világ zaján;
Ó! nyisd meg az égi béke szép honát,
Add, hogy zenghessünk örök halleluját!

