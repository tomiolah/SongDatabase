Dicsérünk, üdvnek Kútfeje

1. Dicsérünk, üdvnek Kútfeje,
Zeng Néked ajkunk éneke.
Belőled élő víz buzog,
A lélek szomját eloltod.


2. Teremtő Isten, légy velünk,
S nem árthat semmi sem nekünk!
Ha jönne ránk a baj s a vész,
Hatalmas jobbod védni kész.


3. Megváltó Jézus, égi Nap,
Te hints le ránk fényárt magad!
Szilárd és bátor lesz hitünk,
Kegyelmet, ha Te adsz nekünk.


4. Szent vigasz Lelke, szállj le ránk,
Világolj bennünk, égi Láng!
Vezess, Szentlélek Istenünk,
Különben bűnbe tévedünk!


5. Dicsőség légyen Istennek,
Atya, Fiú, Szentléleknek!
Szent, örök, élő Istenség,
Te áldás-kútfő, üdvösség!

