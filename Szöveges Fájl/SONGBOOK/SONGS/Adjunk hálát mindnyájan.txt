Adjunk hálát mindnyájan

1. Adjunk hálát mindnyájan
Az Atya Úr Istennek
És mondjunk dicséretet mi
Teremtő Istenünknek,
Ki egybegyűjtött most minket,
Hogy ünnepet szenteljünk,
És szent igéjével éljünk.


2. Légy kegyelmes minekünk
A Te áldott Fiadért,
Az Úr Jézus Krisztusért,
Mi szentséges Megváltónkért;
És ne állj bosszút mi rajtunk
A nagy hitetlenségért,
Számtalan sok bűneinkért.


3. Világosíts meg minket
A Szentlélek Istennel,
Hogy szépen tündököljék
Bennünk az evangélium;
És erősíts meg, Úr Isten
A Te áldott Igéddel,
Minden tévelygések ellen.


4. Hogy sok népek Te hozzád
Megtérjenek bűnükből,
És téged szolgáljanak
Az ő szívükből, s lelkükből;
Hogy mindenek imádjanak
Csak téged tiszteljenek,
Hogy örökké élhessenek.

