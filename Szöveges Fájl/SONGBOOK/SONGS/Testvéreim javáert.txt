Testvéreim javáert

1. Testvéreim javáért Fáradnom, küzdenem:
Ó, erre segíts engem Én édes Istenem!
Hogy tövises pályámon Ragyogjon szeretet,
Mert aki boldogít mást, Boldog csak az lehet!


2. Ne legyen életemben Soha egy pillanat,
Melyben elhagyna engem E nemes indulat!
Ajándékozz meg engem Jó szívvel, jó Atyám,
Hogy boldogítva boldog Lehessek igazán!


3. E földön annyi a könny És annyi itt a seb,
Mi volna boldogítóbb, Mi volna nemesebb,
Mint könnyet felszárítni, Még ha egy cseppet is,
Mint sebet bekötözni, Mégha csak egyet is.


4. Te mint Samaritánus Szolgáltál, Jézusom;
Hogy példádat kövessem, Szívből imádkozom:
Lehessek tanítványod A te Lelked szerint,
Akit a jótevésre A szíve kényszerít.

