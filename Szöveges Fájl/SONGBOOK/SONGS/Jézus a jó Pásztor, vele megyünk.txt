Jézus a jó Pásztor, vele megyünk

1. Jézus a jó Pásztor, vele megyünk.
Örök irgalmáról énekelünk.
Nyájadat oltalmazd, nagy a veszély!
Csöndes nyugalmat adj, ha jön az éj.


2. Jézus a szőlőtő, ereje nagy.
Nem él hiába, ki benne marad.
Gyümölcsöt érleljen szereteted,
Tenélküled néped mit sem tehet.


3. Jézus világosság, messze ragyog.
Fényéből élnek mind a csillagok.
Bűnünket oszlasd el, nagy a sötét!
Vezesd a jó útra mind, aki vét!


4. Jézus a békesség, fegyvere egy:
A megbocsátó és hű szeretet!
Békére vágyódik mind e világ.
Félelmes ínségből hozzád kiált!


5. Jézus a kezdet, és Jézus a vég:
Hadd zengje ég és föld dicséretét!
Vezess az ösvényen, maradj velünk,
Míg örök fényedbe megérkezünk.

