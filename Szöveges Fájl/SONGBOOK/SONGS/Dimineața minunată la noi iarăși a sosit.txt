Dimineața minunată la noi iarăși a sosit

1.Dimineaţa minunată la noi iarăşi a sosit 
Să slujim toţi cu credinţă Domnului ce ne-a iubit
Tatăl nostru sfânt din ceruri Te rugăm a ne-ajuta
Să împlinim cu bucurie astăzi numai voia Ta.


2.Astăzi, dacă vin ispite și furtuni, oricât de mari  
În primejdii, bun Părinte, prin credinţă fă-ne tari
În zadar va fi atuncea al Satanei greu atac;
Noi vom fi sub ocrotirea lui Isus, azi şi în veac.


3.O, Isus, Mântuitorul, ne condu cu mâna Ta,
Numai Tu eşti ajutorul, biruinţa ne vei da
Când privirea rătăceşte și putem oricând cădea, 
Luminează-ne-n tot locul; fii cu noi pe calea Ta.

