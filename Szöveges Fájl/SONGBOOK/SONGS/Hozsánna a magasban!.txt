Hozsánna a magasban!

1. „Hozsánna a magasban!”
A gyermek hadd kiált.
A vidám hang betölti
A templom csarnokát.
Annak, ki egykor őket
Áldón ölelte át,
Bár egyszerűn, de szívből
zengnek halleluját.


2. Olajfáknak hegyéről
zengő tömeg között
A gyermekek csapatja
Pálmát lengetve jött.
Az ég kék sátorán túl
A szent angyalok is
„hozsánna a magasságban, ”
Ezt zengék azok is.


3. Zöld lombot szórt a földre
Az örvendő tömeg.
A víg kiáltozástól
A lég, az ég remeg.
A menny s föld királya
Szamáron ülve megy,
Az egyszerű gyerekszót
Nem róva, vetve meg.


4. „Hozsánna a magasban! ”
Zengjen a régi dal,
Krisztusnak, a királynak
Dicséret, diadal!
Szám és szívem dicsérje
A Jézust szüntelen,
Míg majd örökre áldom
Fönn, tisztán, bűntelen.

