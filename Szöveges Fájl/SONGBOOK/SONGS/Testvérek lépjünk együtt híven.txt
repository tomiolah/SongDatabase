Testvérek lépjünk együtt híven

1. Testvérek lépjünk együtt híven
jó Atyánk, Istenünk felé.
Szent neve vont így eggyé minket,
menjünk nagy hálával elé.


2. Távol az élet vad zajától
csendesen tisztul meg szívünk;
Mécsünkben újult fénnyel lángol,
mint tiszta színolaj, hitünk.


3. Kívánjuk látni drága arcod,
Megváltó Urunk, Istenünk,
S állani hittel itt a harcot,
adj folyton új erőt nekünk.


4. Jöjj, hajolj hozzánk, jöjj szelíden,
jó Atyánk, kérünk, nézz le ránk,
És hallgasd meg az Úr nevében
színedhez szálló hő imánk.

