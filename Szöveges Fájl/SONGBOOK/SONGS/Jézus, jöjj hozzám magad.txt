Jézus, jöjj hozzám magad

1. Jézus, jöjj hozzám magad,
Mindvégig nálam maradj!
Jöjj, barátja lelkemnek,
Legkedvesebb szívemnek.


2. Szívből vágylak Tégedet,
Egyéb nem örvendeztet;
Szüntelen kiáltok fel:
Jézus, Jézus, ó jöjj el!


3. Nincs e földnek öröme,
Mely szívemet töltse be,
Egyedüli örömem:
Ha Te, Jézus vagy velem!


4. Másnak nem is ígérem,
Hogy neki nyitva szívem;
Csak Téged beeresztlek
És enyémnek nevezlek.


5. Ó jöjj hát, Te drága szív,
Az én lelkem folyton hív;
Ím szólítlak szüntelen,
Töltsd be üdvvel kebelem.


6. És ha végnapom eljő,
Légy vélem, Üdvözítő
Hogy öröm között legyek
S úgy hagyjam el testemet.

