Átölel minket jóságod, Teremtőnk

1. Átölel minket jóságod, Teremtőnk,
átölelsz minket, mint tér, mint idő.
Lakhatunk itt és lakhatunk amott is,
mondhatjuk: nem, s ha úgy van azt: igen.
Átölel minket jóságod, Teremtőnk,
átölelsz minket, mint tér, mint idő.


2. A szabadságot keressük, amelyben
alkothatunk, mint szabad emberek.
Álmok valóra válthatón születnek,
fák és virágok nyílnak mindenütt.
Átölel minket jóságod, Teremtőnk,
átölelsz minket, mint tér, mint idő.


3. És mégis vannak vén falak közöttünk,
rácsokon át méregetjük egymást.
Börtön az énünk, amelyből kitörni
nem tudunk bűnünk sziklái miatt.
Átölel minket jóságod, Teremtőnk,
átölelsz minket, mint tér, mint idő.


4. Adj szabadságot Lelked erejével:
hirdettesd bűneink bocsánatát!
Add, minden ember szeretetben
éljen, testvér a testvért hűn ölelje át!
Átölel minket jóságod, Teremtőnk,
átölelsz minket, mint tér, mint idő.

