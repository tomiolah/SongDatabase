Isus Cristos ne-arata

Isus Cristos ne-arată


Isus Cristos ne-arată
Un drum croit de El
Pentru oricine-L caută
Din inimă, cu zel.
Aflați, Isus pe cruce
Prețiosul sânge-a dat,
O jertfă ce ne-aduce
Iertare de păcat!


Veniți pe drumu-I astăzi,
De El veți fi primiți;
El caută cu iubire
Pe cei nefericiți.
Isus e Mielușelul
Ce orișice păcat,
Din lumea asta mare,
Pe cruce l-a purtat!


Îndată izbăvit ești,
De vrei să crezi în El,
În sângele-I uitat e
Păcatul de-orice fel.
Iertat vei fi de-apururi,
În pace vei trăi,
Isus te duce-n ceruri
Și-n veci cu El vei fi!

