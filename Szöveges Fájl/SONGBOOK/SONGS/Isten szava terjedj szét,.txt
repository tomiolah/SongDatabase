Isten szava terjedj szét,

Isten szava terjedj szét,


1. Isten szava terjedj szét,
Áraszd el a föld színét,
Hogy mindenütt, minden nép
Ismerjen meg mielébb!


2. Atyánk teremtő szavát
Minden ember hallja hát!
Bűnből adjon gyógyulást,
Küzdőknek támogatást!


3. Hirdesd Krisztus kegyelmét,
Ki a világ bűnterhét
Golgotára fölvitte,
Hogy a lelkünk megmentse!


4. Szent Szellemnek erejét
Sugározzad szerteszét!
Ő gyengéden gyámolít,
Jó szándékban bátorít.


5. Életige, fény, erő
Minden nép közt törj elő!
Ragyogtasd az üdv jelét,
Döntsd meg a bűn éjjelét!


6. Aratásra érett már
A fehérlő láthatár.
Isten szava, terjedj szét,
Nyerd meg minden nép szívét!

