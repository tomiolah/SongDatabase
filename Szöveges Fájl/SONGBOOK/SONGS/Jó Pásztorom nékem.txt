Jó Pásztorom nékem

1. Jó Pásztorom nékem az Üdvözítő,
Elhirdetem szeretetét!
Az elmúlás völgyén is átvezet Ő,
Ha lábam a nyomába lép.


Refrén:
Hűs vízhez terel sivár pusztaságban,
Friss mannával táplál az ég.
Ha megsebeznek,
Nála gyógyulás van,
Jó Pásztorom biztosan véd,
Jó Pásztorom biztosan véd!


2. A megmentő kegyelem tündököl rám,
Ha Pásztorom szemlélhetem,
Mint méltatlan, tűnődöm áldozatán:
Ő meghalt, hogy megmenthessen.


3. Az úton, ha erőm már lankadozna,
Jó Pásztorom karjára vesz,
Lágy hangja a hitemet bátorítja,
Ha utamon tövis sebez.


4. Hű Pásztorom jön majd a nyája után,
Hogy elvigye Atyánk elé.
És indulunk fenséges lába nyomán
A mennyei akol felé.

