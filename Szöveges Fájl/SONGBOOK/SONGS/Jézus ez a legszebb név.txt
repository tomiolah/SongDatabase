Jézus: ez a legszebb név

1. Jézus: ez a legszebb név,
Szebb ez minden földi névnél.
Üdvöt rejtő, csendes rév,
Sehol nincsen drágább ennél.
Nagy voltához semmi név
Nem hasonlít, bármily szép.


2. Jézus világ üdve lett,
A bűnsebre Ő ad gyógyírt.
Jézus neve győzi meg
Lelkünk ádáz támadóit.
Hogyha Jézus van velünk,
Minden harcot megnyerünk!


3. Jézus, legfőbb drága kincs
Itt e földön s fenn az égben.
Vigaszt adóbb Nála nincs,
Nem kell többé sírnom, félnem!
Neve minden név felett
Ékességem, kincsem lett.

