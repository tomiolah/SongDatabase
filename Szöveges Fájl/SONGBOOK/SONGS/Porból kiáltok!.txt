Porból kiáltok!

1. Porból kiáltok!
A magasban halld meg kérésemet!
Oh, szállj le hozzám, hogy magamban
Megérezhesselek!


2. Oh, nem futó árnyad kívánom,
Nem tűnő képedet!
Kegyelmed lényegét sóvárgom!
Szentlelked! Tégedet!


3. Ah! Ez elég!
Reménynek, vágynak
Elég tartalmat ád!
Beszélni Véled, hallni vágylak!
Illetni! Nézni Rád!


4. Legyek, ki ég: de tőled lángol!
Fényt szór, de lényedet!
Ki lelkesül, de Lelked által!
Szerelmeddel szeret!


5. Óh, ez minden vágyam, reményem!
Királyom! Add meg! Add!
Ne éljek én, csak élted éljem!
Csak Érted s általad!

