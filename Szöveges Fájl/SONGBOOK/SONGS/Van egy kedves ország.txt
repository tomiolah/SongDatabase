Van egy kedves ország

1. Van egy kedves ország, ahol
A szeretet az úr,
Hol béke és öröm honol,
/: S nincs gyűlölet, harag. :/


2. A gond nem férhet be oda,
Sem bú vagy rettegés,
Ott nincsen éjszaka soha,
/: Nincs vész, sem szenvedés, :/


3. Csupán dicsének hangzik ott,
S nem hallani panaszt,
Oda önzés nem férkőzik,
/: A csel nem lakja azt. :/


4. Egymás üdvének örül ott
Mindenki kedvesen
És megnyerni az összes jót,
/: Nem szenved senki sem. :/


5. Mindenki ott oly helyre lel,
Ami néki való,
S nem vágyik onnan senki el,
/: Mert néki épp ott jó. :/


6. Ó, drága, szép csodás hazám!
Mikor jutok beléd?
A lelkem Téged úgy kíván,
/: Repülhetnék Feléd :/


7. Letenném terhem szívesen
S e földi sátorom,
Hogy Benned fent üdvteljesen
/: Elfoglaljam lakom. :/

