Vindecă a mea-ndoială

1.Vindecă a mea-ndoială,
Ce m-apasă uneori,
Când mă aflu dat uitării
Și prin suflet trec fiori.


2.Nici o clipă de-ndoială
Nu vreau s-am în viața mea,
C-ai venit să mă răscumperi,
Să-mi dai pace, pacea Ta.


3.Depărtează-mi îndoiala,
Când mă simt că-s părăsit.
Vin, Isuse, și-mi ia teama.
Doar cu Tine-s fericit.


4.O, Isuse, vin degrabă,
Al meu suflet e-nsetat,
În mai strânsă legătură,
Vreau să fim neîncetat.

