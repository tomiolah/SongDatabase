Sub ochiul sfânt

1. Sub ochiul sfânt al Tatălui din cer
Umblarea ta este pe-acest pământ
Și El te vede chiar când tu nu vrei,
Căci ochiul sfânt pătrunde în adânc.


Deci e-n zadar când tăinuiești ceva,
Când vrei s-ascunzi răul din viața ta.
Da, e-n zadar, că Domnul știe tot
Oriunde-ai fi, El vede tot.


2. Deci sfatul meu e sincer să devii
În orice faci, precum și-oriunde-ai fi,
Tu să-ți păzești viața de cel rău,
Trăind mereu după Cuvântul Său.


Aceasta-i voia Tatălui din cer,
Așa te vrea, așa dorește El.
De n-ai făcut așa până acum,
Pornește azi pe noul drum.


3. Domnul Isus așteaptă zi de zi
În viața ta o roadă a găsi,
Așteaptă zilnic, doar, doar vei rodi,
Dar tu tot mai nepăsător devii.


O, ia aminte azi la glasul Său
Și te grăbește, schimbă-ți traiul tău.
E vremea azi să te trezești din somn,
Ascultă-L deci, pe al tău Domn.

