Szent Úristen, mi jó Atyánk

1. Szent Úristen, mi jó Atyánk,
Ki híven gondot viselsz ránk,
Életünket vezérled.
A házasság szent kötele,
Két szívnek eggyé létele
A te szent rendelésed.
Te nagy s jó vagy.
Ó, adj áldást, adj virulást az új párnak,
Kik oltárod előtt állnak!


2. Ó, te fűzd össze szívüket,
Lakozzék köztük szeretet
Egymás segítésére!
Egy szív, egy lélek legyenek,
Hogy boldogságban éljenek
Neved dicsőségére! Hitből, szívből
Dicséretet mondjon neked hálás ajkuk!
Áldásod nyugodjék rajtuk!

