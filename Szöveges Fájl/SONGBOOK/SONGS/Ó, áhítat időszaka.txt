Ó, áhítat időszaka

1. Ó, áhítat időszaka,
megfáradt lelkem vigasza,
Gyöngéden Istenhez viszel,
hogy gondom Néki mondjam el.


Így könnyít súlyos terhemen
Megváltóm részvétteljesen.
Én nem feledlek el soha,
ó, áhítat időszaka.


2. Ó, áhítat időszaka:
mikor a mindenség Ura
Elénk siet, hogy áldja azt,
ki Tőle kér segélyt, vigaszt.


Azt mondja: „Arcomat keresd,
az igém élted napja lesz. ”
Én nem feledlek el soha,
ó, áhítat időszaka!


3. Ó, áhítat időszaka!
Ha bús az éltem nappala,
Te felvidítod szívemet,
amíg elérem üdvömet!


Ha összedől porsátorom,
és Jézussal találkozom,
Én nem feledlek el soha,
ó, áhítat időszaka!

