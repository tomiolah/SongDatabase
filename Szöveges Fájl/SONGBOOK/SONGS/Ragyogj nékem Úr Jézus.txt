Ragyogj nékem Úr Jézus

Ragyogj nékem Úr Jézus


Ragyogj nékem Úr Jézus, azt ne fedje homály,
Hogy mily nagy volt szerelmed ott fenn a Golgotán.
Én, én vagyok megváltód, így szól hozzám szavad
És ez szívembe békét, új éltet üdvöt ad.


Ragyogj bennem Úr Jézus, hogy szent tekinteted
Napfényre hozza mindazt mit szívem rejteget.
Én megtisztítlak tűzzel, szólsz s bár a tűz sebez,
De nyomdokodba járni: szívemnek vágya ez.


Ragyogj rajtam Úr Jézus, hogy bárhová megyek
Megváltó szent erődről bizonyságot tegyek.
Én harcolok tebenned! Szavad hatalma nagy,
Mely végrehajtja munkád, mert bennem úr Te vagy.


Ezért ragyogj Úr Jézus, világunk fénye te
Hadd jusson Igéd fénye az éjszakába be.
Menj, mert megért a búza, hangzik szavad felém
S küldesz, hogy néked híven, hittel dolgozzam én.


Jöjj el drága Úr Jézus, jöjj hajnalcsillag el
Már virrad napkeletről, e nagy nap már közel.
Legdrágább szódat hallom, szívem mást nem akar:
Jöjj el – így szól a Szellem – „Ím eljövök hamar”

