Viruló ifjúság, a jövő idők reménye

1. Viruló ifjúság, a jövő idők reménye,
Gondold meg életed célját, még most idejébe!
Minden erőd, jelened és jövendőd
Add az Úr tiszteletére!


2. Áldozd fel életed illatos tavaszi ágát,
Jézusnak add szíved erejét és vidámságát!
Barátod Ő, Mindenkor hű segítő,
Fogadd el szent barátságát!


3. Lehet-e célja más a tettre kész ifjúságnak,
Mint szívvel-lélekkel szolgálni az ég Urának?
Mit ér a kincs? Állandó semmiben nincs,
Ne szolgálj hát a világnak!


4. Eszköznek lenni az Istennek tiszteletére
- Magasztos hivatás, nincs ami ezzel fölérne.
Ifjú, te vagy Erre legalkalmasabb;
Ne hagyd ezt élted végére!


5. Gondold meg, mily öröm lesz
annak majd osztályrésze,
Ki ifjúságától élt az Úr tiszteletére
Benne bízott, útjában híven futott,
S elért az üdvnek helyére.

