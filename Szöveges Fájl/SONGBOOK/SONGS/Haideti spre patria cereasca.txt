Haideti spre patria cereasca

Haideți spre patria cerească


Haideți spre patria cerească,
Haideți creștini spre Canaan,
/:Lăsați și grija cea lumească,
Fugiți din drumul lui Satan!:/


Mulți frați de-ai noștri sunt departe,
Abia se mai zăresc pe drum,
/:Iar noi, cu-nșelăciuni deșarte,
Vai, n-am plecat nici pân-acum!:/


Intrați și voi pe ușa strâmtă,
Căci numai cei ce trec prin ea
/:Ajung în Patria cea sfântă
Și moartea nu vor mai vedea!:/


Auzi tu, dragă frățioare,
Ce dulci cuvinte ni s-au spus?
/:De ce să n-ascultăm noi, oare,
De glasul Domnului Isus?:/

