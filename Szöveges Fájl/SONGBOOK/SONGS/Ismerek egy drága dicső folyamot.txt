Ismerek egy drága dicső folyamot

1. Ismerek egy drága dicső folyamot,
Csendben folyik, rejti bozót,
Mégis vize Isteni fénybe&#39; ragyog.
Ismeritek ezt a folyót?


Refrén:
Szomjas szívek, gyertek ide,
Oly tiszta, oly hűs a vize,
Oly gazdag e hullám és oly friss,
És ömlik értetek is.


2. Ahol ez a drága folyam kanyarog,
Minden szív ujjongva örül,
Hogy rája az égnek áldása ragyog
És bánata, gondja elül.


Refrén:
Óh bús szívek, gyertek ide,
Oly tiszta, oly hűs a vize,
Oly gazdag e hullám és oly friss,
És ömlik értetek is.


3. A cseppje mi tiszta, az árja mi mély!
Életre üdíti szíved,
Minden sebedet behegeszti, ne félj
Elmossa a bűneidet.


Refrén:
Sebzett szívek, gyertek ide,
Oly tiszta, oly hűs a vize,
Oly gazdag e hullám és oly friss,
És ömlik értetek is.


4. Az élet örök vize, ím, e folyam,
Jézus szívéből tör elő.
Ti értetek, bűnösök, annyi sokan
Szent vérét ontotta ki Ő.


Refrén:
Bűnös szívek, gyertek ide,
Oly tiszta, oly hűs a vize,
Oly gazdag e hullám és oly friss,
És ömlik értetek is.


5. „Ha szomjúhozol, felüdít e folyam”,
Így szól a Lélek s az Ara,
Csak azt, ki megfürdik a habjaiban,
Fogadja keblére Ura.


Refrén:
Szomjas szívek, gyertek ide,
Oly tiszta, oly hűs a vize,
Oly gazdag e hullám és oly friss,
És ömlik értetek is.

