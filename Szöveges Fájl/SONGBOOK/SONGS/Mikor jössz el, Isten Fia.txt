Mikor jössz el, Isten Fia

1. Mikor jössz el, Isten Fia,
Szüntetni könnyeinket?
Menyasszonyod rég óhajtja
Dicső megjelenésed!
Közelléted üdvös nekünk,
Fel-felüdíti kebelünk,
Jövel hamar, Úr Jézus


2. Bár hű tanítvánnyid között
Minden percben jelen vagy,
Kiterjeszted fejük fölött
Áldásra karjaidat;
De ez még nem elégít ki,
Arcod óhajtjuk szemlélni.
Jövel hamar, Úr Jézus!


3. Add, hogy mindig ébren legyünk,
Lámpásaink meggyújtva :
Legyen olajból készletünk
S úgy várjunk az Úrra!
Hogy így, ha majd a szó elzúg:
„A Vőlegény jön!&quot; mondjam úgy :
„Jövel hamar, Úr Jézus!&quot;


4. Veled, óhajtok, Jézusom,
Lenni amaz örömben,
Íme Reád várakozom
Menyegzői öltönyben.
Vidáman nézünk menny felé,
Szívünk csak folyton arra kér:
Jövel hamar, Úr Jézus!

