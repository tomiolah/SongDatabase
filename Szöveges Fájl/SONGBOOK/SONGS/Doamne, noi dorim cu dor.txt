Doamne, noi dorim cu dor

Doamne, noi dorim cu dor


Doamne, noi dorim cu dor
Nu vreun lucru pieritor,
Nici deșarte amăgiri,
Nici lumeștile simțiri.


Iată Doamne, ce dorim:
După Tine să pornim
Și toți, îmbierea Ta
Fără murmur a urma;
Noi suntem doar ai Tăi:
Du-ne pe-ale Tale căi!


Noi ades` Te-am întristat,
Neurmînd cerescu-ți sfat;
Nevoit, ades` ne cerți;
Doamne-ți cerem să ne ierți.


Vrem ca-n viață, pe pamînt,
Plini să fim de Duhul Sfînt,
Și tăcuți a-L asculta
Cînd voiește-a ne-ndruma.


De-astăzi hotărască El
Lucrul nostru de-orice fel;
Fapte, vorbe, cuget chiar,
Să le-ndrume al Său har.


Vrem ca rodul Tău divin
Să se vadă-n noi deplin;
Toți al nostru mers văzînd
Să Te laude oricînd.

