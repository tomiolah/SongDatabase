Celor mici Tu le zici

Celor mici Tu le zici


Celor mici Tu le zici:
Ascultare și răbdare!
Fii supus lui Isus,
Să iei seamă, când te cheamă!


O, Isuse! Vreau supus
A mea fire, cu iubire,
Să-ți închin și să vin,
Cu voință, la credință.


Credincios și voios,
Cu iubire și grăbire,
Să-ți urmez, să veghez,
Tu în viață dă-mi povață!


Căci doresc să-ți slujesc,
Tu mă poartă și-mi arată
Cum să fac, ca să-ți plac,
Fii Tu veșnic al meu Sfetnic!

