Éneklem néked, Istenem

1. Éneklem néked, Istenem,
Szívemnek örömét
És mindenütt azt hirdetem,
/: Amit benned lelék. :/


2. Tudom, kegyelmi kútfő vagy,
Szent és örök forrás,
Melyből folyvást ömöl, fakad:
/: Sok üdv és sok áldás. :/


3. Ó, mik vagyunk s mivel bírunk
E nagy világon itt?
Amelyet nem tőled kaptunk
/: Atyánk, mint gyermekid. :/


4. Fel hát, szívem, zengj éneket
És örvendezz nagyon!
Veled van a te Istened,
/: Veled mindenkoron! :/

