Bűn lánca tartott fogva

1. Bűn lánca tartott fogva,
Míg értem jött Jézus;
Vétkem terhe görnyesztett,
Szabaddá tett Jézus.
Megkönyörült rajtam Ő,
Az a drága Jézus!
Feledhetetlen idő:
Enyém lett a Jézus!


Ref.
Azért én alázattal
Jövök Hozzád, Jézus,
Üdít, áld s megvigasztal,
Minden szavad, Jézus!
Teljes béke, nyugalom
Tölt el engem, Jézus!
Édes öröm, karodon,
Jézus, drága, Jézus!


2. Szegény voltam én nagyon,
Míg nem bírtam Jézust,
Sántán, bénán és vakon
Csodát művelt Jézus.
Bánatos, beteg szívem
Kicserélte Jézus!
Édes órákban velem
Elbeszélget Jézus!


3. Ki akar szelíd lenni,
Mint az űzött Jézus?
Bűntől lelket menteni?
Amint teszi Jézus.
Ki akar meghajolni
E név előtt: Jézus?
Fényes koronát nyerni,
Mint Királyunk, Jézus?

