Vorbește, Doamne, că sunt rob

1. Vorbește, Doamne, că sunt rob
Și robul Tău ascultă.


/: Mai toarnă-mi iar ulei în ciob,
Mai dă-mi din grâul Tău un bob
Și dragoste mai multă :/


2. Vorbește, Doamne căci în piept
Mi-e inima firavă.


/: Nebun mă face-orice-nțelept
Dar eu cu mai mult dor Te-aștept
În vreme de zăbavă :/


3. Vorbește, Doamne, că sunt gol
Și-mi bate-n suflet vântul.


/: Căci mii de corbi îmi dau ocol,
De când pe-al inimii pristol,
Ți-ai așezat Cuvântul :/


4. Mai dă-mi din pâinea Ta un drob
Și flacără mai multă.


/: Chiar dacă-s fiu și nu sunt ciob,
Dar eu din dragoste sunt rob
Și robul Tău ascultă :/

