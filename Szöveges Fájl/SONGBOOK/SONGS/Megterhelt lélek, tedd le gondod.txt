Megterhelt lélek, tedd le gondod

1. Megterhelt lélek, tedd le gondod,
Nézz fel az égre, fáradt szív!
Felvirradt immár kedves napod,
Melyen az Úr házába hív.
E napon támadt fel a sírból
Megváltónk győzedelmesen.
Most nyugodj minden földi gondtól,
E nap néki szentelt legyen!


2. Tedd Egyiptomnak terhét félre,
Nyugodjon ma a tégla, sár!
Az Úr lábánál csend és béke,
Üdítő víz és manna vár.
Ó, jöjj az Úrnak templomába,
Teljesítsd, mit ajkad ígért;
Itt merülj buzgó, hő imába,
Jóvoltáért Istent dicsérd!


3. A szívem Jézus felavatta,
Hogy neve ott fényeskedjék;
Ó, Uram, csak Te lakozz abba,
Legyen néked kedves hajlék!
Az örök élet Igéjével,
Fényeddel töltsd be teljesen,
Királyi széked állítsd itt fel,
Hadd legyen a legfőbb helyen!

