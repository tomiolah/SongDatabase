Gyorsan fut az idő, gondolsz-e rá?

1. Gyorsan fut az idő, gondolsz-e rá?
Múlik a földi lét, mi lesz azután?
Mit használ a világ, pénz, hír, gazdagság,
életed Jézus nélkül csak nyomorúság.


Ref.
Jézus hív téged, jöjj, siess karjába,
Jézus hív téged, jöjj, siess haza.


2. Hallod-e, néked szól az üzenet,
Jöjj hát, ne tétovázz, add át szívedet.
Békesség vár reád, és boldog jövő,
Ó, még ma mondj igent, mert sürget az idő.


3. Tekints a múltadra, hogy élted át,
rájössz, hogy nem tudod, mi a boldogság.
Csak gond és fájdalom volt az életed,
Jézus hív, jöjj, add néki át a szívedet.

