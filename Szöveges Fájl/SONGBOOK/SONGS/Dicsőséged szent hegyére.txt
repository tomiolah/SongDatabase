Dicsőséged szent hegyére

1. Dicsőséged szent hegyére
Vígy magaddal most, Urunk,
Ahol hittel Reád nézve
Égi fényben láthatunk!
Itt még ködbe vész utunk,
S körülvesz a kétség éje:
Keltsd fel napod, hadd lássuk,
Milyen nagy vagy, Királyunk!


2. Segíts, hogy most ébren legyünk,
Nem fáradtan, álmosan,
De mint Mózes, Illés, nézzünk
Örvendve, magasztosan!
A hit hegyén, boldogan
Oly jó Véled lenni nékünk,
Építsünk hajlékot hát,
S nézzük Jézus szent arcát!


3. Hallgassuk az Atya szavát:
Kedves Fiáról beszél!
Nem kell félnünk zord haragját,
E szó mostan nem ítél.
Ki Fiában hisz, remél,
S elfogadja tanítását,
Annak adja kegyelmét,
S kedveli, mint gyermekét.


4. Atyánk tőlünk azt kívánja,
Hogy Fiára hallgassunk.
Önmagunkat megtagadva,
Néki híven szolgáljunk,
Szavához ragaszkodjunk,
Mindig az Ő útját járva;
Urunk, Igéd hassa át
Elménk, szívünk egyaránt!

