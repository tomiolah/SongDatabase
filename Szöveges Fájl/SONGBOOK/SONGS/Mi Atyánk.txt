Mi Atyánk

1. Jézus így tanítja nékünk,
benne ha egyek vagyunk,
az Atyától bármit kérünk,
eképpen imádkozzunk:


Refrén:
Mi Atyánk, mi Atyánk, mi atyánk
ki a mennyekben vagy,
szenteltessék meg a neved,
szívünkből hálánk fogadd!


2. Jöjjön el a Te országod,
legyen meg akaratod,
amint van fent a menyben,
legyen itt a földön is.


3. Add meg napi kenyerünket,
erre kérünk jó Urunk,
és bocsásd meg vétkeinket,
amiképp mi megbocsátunk.


4. Ne végy minket kísértésbe,
szabadíts meg gonosztól,
őrizd a mi lépteinket,
s védj meg minden rossztól.


5. Mert a Tied minden ország,
minden hatalom csak Tiéd.
Neked adjon dicsőséget
minden nép mindörökké!

