Koronát, trónust elhagyott Jézus

Koronát, trónust elhagyott Jézus


Koronát, trónust elhagyott Jézus, hogy a földre lejött értem;
De királyi helyet ad-e Betlehemed? Nem ad egy kicsi bölcsőt sem?
Van hely szívemben Úr Jézus, Uram itt lakozzál mindig!


A nagy ég rengett, amikor zengett neked angyali dicséret,
De te mélyre leszállsz, közibénk odaállsz s csak a terhet, a kínt kéred.
Van hely szívemben Úr Jézus, Uram itt lakozzál mindig!


A madaraknak az ég fészket ad, odút lel a róka itt lenn,
De hová fejedet te Uram letegyed, sehol oly kicsiny hely nincsen.
Van hely szívemben Úr Jézus, Uram itt lakozzál mindig!


Hozod igédet, miben ígéred, hogy eloldod a rab láncát.
De gúny és szidalom, tövis, mint jutalom, meg a Golgota várt itt rád.
Van hely szívemben Úr Jézus, menedék a kereszt nékem.


Ha a kürt majd zeng, ott az égben fent s jön az Úr, ki leszáll értünk,
Mellette lesz helyem, mily nagy az örömem: velünk lesz, kire felnéztünk.
Szívem hogy örül majd akkor, ha az Úr szava szól nékem!

