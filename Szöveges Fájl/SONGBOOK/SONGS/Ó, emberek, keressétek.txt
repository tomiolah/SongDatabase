Ó, emberek, keressétek

1. Ó, emberek, keressétek
Lelketek üdvösségét.
Nem úgy, mint a kemény szívek
A testnek élvezetét,
Ennél feljebb nézzetek,
Országát keressétek;
Küzdjetek jól itt e földön
Azért, mi marad örökkön!


2. Sokat kell bevallanotok,
Mert sokat vétkeztetek;
Testek vagytok, láthatjátok,
Csupa nyomor éltetek;
És hogy nincs ki jót tegyen,
E földön nincsen egy sem.
Ha kegyelme nincs mi vélünk,
Lelki kárunk lesz, míg élünk.


3. Boldog az, ki hitben harcol
És a harc terén megáll.
És ki nem hiába harcol,
Bűnnel alkuba nem áll.
Ha Krisztusért gyalázzák,
Folytatja, békeútját.
Ha a mennyben akarsz lakni,
A bűnnek itt meg kell halni.


4. Félni fogok én a bűntől,
Jézusomra tekintek;
Áldást kérek Tőle fentről,
Hogy elég erős legyek.
Úr Jézus, ó légy velem,
Bűnömért ne szállj velem
Perbe, hanem add, hogy lelkem
Üdvét még itten megleljem.

