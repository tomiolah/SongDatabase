O, ce frumoasă e unirea

O, ce frumoasă e unirea
În care toți trăim prin har!
Prin Duhul Sfânt, noi fericirea
Și ceru-ntreg le-avem în dar.
/: De-aceea azi cântăm iubirea
Ce între noi Te-aduce iar :/


O, cât de mare ni-este dorul
Să știm că ești mereu cu noi.
Când e cu noi Izbăvitorul
Nu știm nimica de nevoi.
/: El ne-a grăit, Biruitorul:
“Eu sunt în veci de veci cu voi” :/


Uniți noi suntem prin credință,
Cu Tine toți ne-mpărtășim
Și vrem mereu prin stăruință,
Plăcuți ‘naintea Ta să fim.
/: Având a Ta făgăduință
Încrezători spre cer pornim :/


Revarsă azi cu plinătate
Asupra noastră Duhul Sfânt,
S-avem în noi simțiri curate
Și fapte bune pe pământ.
/: Îndeplinind vrerile-ți toate,
Cum ne învaț-al Tău Cuvânt! :/

