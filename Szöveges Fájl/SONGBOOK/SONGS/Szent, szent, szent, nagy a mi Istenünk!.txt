Szent, szent, szent, nagy a mi Istenünk!

1. Szent, szent, szent, nagy a mi Istenünk! Zengjetek, népek, az ő nevének!
Zúgj, ó! tenger, szökjetek hegyek, és ti halmok mondjatok áment.
Jó és hatalmas, bölcs és irgalmas, nagy Úr az Isten, ég s föld Ura.


Refrén:
Szent, szent, szent, nagy a mi Istenünk!
Hegyek, halmok mondjatok áment.


2. Imádjátok dicsőítve őt; szív és az elme hálával telve,
Hódoljon meg néki teljesen, magasztaljad, ó! Sion zengve;
Dicsőítsétek angyali lények, ezrek és ezrek, nagy seregek.


3. Szent, szent, szent, nagy és örök az Úr, ő a Megváltó, Uraknak Ura;
Az ő karja mindeneken győz, egy szavával sújt, emel s alkot.
Egykoron mennyben majd szemtől szembe szemlélhetjük őt, a szent s dicsőt.

