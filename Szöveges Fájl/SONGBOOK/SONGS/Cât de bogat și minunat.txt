Cât de bogat și minunat

1.Cât de bogat şi minunat
Este Cuvântul Sfânt
Căci multe-avem de învăţat,
Trăind pe-acest pământ.


Refren:
În dragoste supuneţi-vă
În pace să trăiţi.
Cu-adevărat iubiţi-vă
De rău să vă feriţi.


2.Nu faceţi certuri, dezbinări
Trăiţi în pacea Sa.
Căci Domnul ne-a-nfrăţit pe toţi,
Pe dealul Golgota.


3.Simţiţi cu toţi, căci sunteţi fraţi,
Răscumpăraţi, iubiţi.
Căci sunteți toţi de-acelaşi neam
Şi toţi spre cer porniţi.


4.E-atât de greu de-naintat
Suntem cu toţi loviţi.
Strângeţi dar rândurile-acum,
Căci mult e de luptat.

