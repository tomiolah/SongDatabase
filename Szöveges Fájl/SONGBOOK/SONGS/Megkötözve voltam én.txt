Megkötözve voltam én

1. Megkötözve voltam én,
Börtönöm sötét ölén,
Rabláncok alatt sorvadt az életem
Koldus voltam, elhagyott,
Reményem is elfogyott,
Jézus fényt,
Szabadságot hozott nekem.


Refrén:
/:Szabad vagyok! Halleluja!:/
Halleluja! Jézus Krisztus megváltott
Vérző keze, az áldott,
Mellyel engem megváltott,
Széjjeltépett rajtam
Minden rabláncot.


2. Mióta szabad lettem,
Hallgatóm, hidd el nekem,
Bűnláncoktól szabad lenni mily dicső
Hogy a rabbilincs lehullt,
Eltemetve már a múlt,
Jézus vére volt ebben a fő erő.


3. Bibliámból olvasom,
Az én Jézus Krisztusom,
Szeretete csodás, mentő oltalom.
Éneklem szeretetét,
Rabláncom Ő törte szét,
Így örökre hálával magasztalom.

