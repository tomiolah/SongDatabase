Doamne, eu te rog fierbinte

Doamne, eu te rog fierbinte,
Darul Tău să-mi dăruiești,
Dragul dragostei de Tine
Și de cei din jurul meu!
O, iubire, foc puternic,
Arde egoismul meu!
Fă-mă-nstare să-ndur totul
Mulțumit în Dumnezeu.


Să mă uit Eu pentru alții,
Să nu fiu invidios,
Lauda să mă smerească
Să nu fiu orgolios!
O, iubire dă-mi putere
Să iubesc pe orice om,
Și mânat de-ndemnul Tău bun
Să mă rog lui Dumnezeu!


Față de orice durere
Ce-ntâlnesc în jurul meu,
Tu ești leacul cel puternic,
Dragoste din Dumnezeu.
Viața mea, clipă de clipă,
Și mi-o ei în slujba Ta,
Raza Ta, fără-ncetare,
Strălucească-n viața mea.

