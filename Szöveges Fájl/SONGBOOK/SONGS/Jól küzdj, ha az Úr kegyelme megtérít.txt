Jól küzdj, ha az Úr kegyelme megtérít

Jól küzdj, ha az Úr kegyelme megtérít


Jól küzdj, ha az Úr kegyelme megtérít s magához von,
Hulljon le a lelked terhe s minden, ami téged nyom!


Küzdj a vérig és halálig napról napra, mint egy hős!
Ha a Sátán bűnre csábít ne hallgass rá, légy erős!


Lángoljon fel buzgóságod és első szereteted,
Vesd meg szívből a világot; félszeretet mit tehet?


Küzdj imával, könyörgéssel, abban buzgó légy nagyon;
Az időt ne tékozold el, küzdj éjjelen, nappalon!


Tartsd meg jól, ami van nálad, maradj meg mindig hűnek;
Őrködj és a koronádat át ne engedd senkinek!

