Testvér, várjunk itt a parton

1. Testvér, várjunk itt a parton
Hittel, bízva, csendesen,
Míg a révész eljön értünk,
És a célhoz elviszen!


Refrén:
Örök napnak sugarában
Fénylik Isten városa!
Minden szív örvend gyönyörrel,
Hogy ott van polgárjoga.


2. Sokan már előre mentek,
Elhagyták e föld honát,
Kiket majd a Kánaánban
Dicsben látunk odaát.


3. Bár a mélyben még sötét van,
S egyre zúg a vad vihar,
De a mennyből hívó hangon
Zeng felénk az égi kar.


4. Majd, ha Jézus kezét fogva
Haladunk a völgyön át,
Túlról látjuk meg a fényben
Üdvünk égi városát.

