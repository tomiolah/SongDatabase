Dulce e viațaca-n ceruri dusă

1.Dulce e viața ca-n ceruri dusă,
Ca-n ceruri dusă chiar pe pământ.
Acei ce-s mântuiți, cu Domnu-s fericiți.
Dulce e viața chiar pe pământ.


2.Slava din urmă ce toți dorit-au,
Ce toți dorit-au, chiar azi avem.
El, vinul cel mai bun, păstrase pân-acum.
Slava din urmă chiar azi avem.


3.Vremea se scurge și nu se-ntoarce
Și nu se-ntoarce iar la izvor.
Din El ne adăpăm și veșnic tineri stăm.
Vremea se scurge iar la izvor.


4.Veșnică-i nunta cu Domnul slavei,
Cu Domnul slavei ce ne-a unit.
Acas-la El mutați suntem ca El schimbați.
Veșnică-i nunta ce ne-a unit.


5.El ne conduce din slavă-n slavă,
Din slavă-n slavă, din har în har.
Izbânzi ne dă mereu, ne-nvinsul Dumnezeu.
El ne conduce din har în har.


6.Scumpă e floarea ce nu se trece,
Ce nu se trece smulsă de-aici,
În rai ca sad ceresc, dorințele-i rodesc.
Scumpă e floarea smulsă de-aici.


7.Fluturu-i liber, ieșind din fașă
Din floare-n floare de vânt e dus.
Sorbind din cer în cer nectar de adevăr,
Viața e dulce doar în Isus.

