A reggeli óra kedves

1. A reggeli óra kedves,
Ha Istennel kezdjük meg.
A szív örömében repdes
És az ajk hálát rebeg.
Így illik keresztyénhez,
Akit Isten felébreszt
A nyugalmas éjjel után,
Új, derült reggelre korán.


2. Ó, tekintsünk fel az égre,
Hol a nap ragyogva áll,
Melyről hegyre és völgyekre
Fény és áldás alászáll.
Szebben, mint nap világa,
Ragyog Krisztus orcája,
Üdv, béke és igazság van
Rejtve e világosságban.


3. Mint a tavasznak virági
Napfényben virágzanak,
Úgy minket nevelni áhít
Koszorúvá magának.
Ő magához édesít,
Megáld, mint gyermekeit,
Hogy mindnyájan megismerjük
És Megváltónkként tiszteljük.


4. Ma is fog minket kísérni,
A munkához jön velünk,
Szívünket jóra vezérli
És híven áll mellettünk,
Hogy ne érjen e napon
Minket semmi bántalom,
Hogy magunkat áldásával
Adjuk nyugalomnak által.

