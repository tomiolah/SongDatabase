Ó! hogyha tudnád, b?nnek örök foglya

Ó! hogyha tudnád, bűnnek örök foglya


1. Ó! hogyha tudnád, bűnnek örök foglya,
Mily átkos szolgaság bilincse köt,
Őhozzá mennél mit sem tanakodva, hozzá,
Ki megnyithatja börtönöd!
Boldog nap intene feléd,
Refr.: Ha még ma, még e pillanatban kezdenéd!


2. Ó! hogyha Isten országát ismernéd,
Adatván Krisztusnak tulajdonul,
S megmentésedre most is kész kegyelmét
Nem vetnéd meg, kétkedvén botorul.
Éreznéd győzelmes kezét,
Ha még ma, még e pillanatban kezdenéd!


3. Ó! hogyha tudnád, nem juthatsz az égbe
Oly könnyű szerrel, álmodozva csak,
Elindulnál a keskeny útra térve,
S restségedért elfogna a harag.
Tünnének ínség és sötét,
Ha még ma, még e pillanatban kezdenéd!


4. Ó! hogyha látnád, mily jó horgonyozni
Az Édenkertnek gyönyörű taván,
Nem késnél földi gyönyört megátkozni
A megfeszített Jézus oldalán.
Látnád angyalok örömét,
Ha még ma, még e pillanatban kezdenéd!


5. Ó! egyszer kellene csak elmélyedned
A bűnbocsánatban, amíg tart a ma,
S megkönnyebbülnél, visszatérne kedved,
A szívedben békesség hullana.
Békesség hullana eléd,
Ha még ma, még e pillanatban kezdenéd!


6. Ó! hogyha a kegyelmet megragadnád!
S ím megragadhatod, terajtad áll!
Tedd meg, ne várd napodnak alkonyatját,
Míg késő lesz, s rád száll az esthomály.
Krisztus kitárná hű szívét; csak még ma
Még e pillanatban kezdenéd!

