Az út szélén cigány család áll

Az út szélén cigány család áll,
Apa, anya és kisgyerek.
De ővelük ki sem törődik,
Bár szél süvít, eső pereg.


Anyám, hol alszunk éjszakára,
Így szól a kis cigánygyerek.
Az édesanya szíve vérzik,
Bár szél süvít, eső pereg.


Ki érti sorsát a cigánynak,
Mily hontalan és árva nép,
Mert barna bőre, rongy ruhája,
Megvetik őt az emberek.


Majd útra kelnek a cigányok,
A két szülő s a kis gyerek,
De útjukat más nem kíséri,
Csak szél, eső és fergeteg.


Ó jöjjetek szegény cigányok,
Megmenthet ez a drága vér,
A Jézus Krisztus nagy kegyében,
Részt nyerhet barna és fehér.

