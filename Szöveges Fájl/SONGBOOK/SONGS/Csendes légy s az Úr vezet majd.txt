Csendes légy s az Úr vezet majd

1. Csendes légy s az Úr vezet majd,
Míg sürögve futsz, szaladsz.
„Nem tudod, az Úr mit óhajt&quot;
Tennen vágyadnál maradsz,


2. Halj meg, hogyha élni vágyol,
Mert az él, ki meghal itt,
Isten napja nem világol,
Míg a test uralkodik.


3. Földi dolgok rosszul mennek,
Míg saját erőd vezet,
Hogyha nem a kegyelemnek
Erejével végezed.


4. Hát a belső, lelki élet
Tűrhet-e erőszakot?
Kényszerítve föl sem éred,
Csendességben megkapod.


5. Ezt keressük mind ahányan,
Míg itt tart vándorutunk,
Járjunk a világosságban,
Mint te jártál, Jézusunk.


6. Ránk kegyelmed árja hulljon,
Életünkre hintve fényt
Minden gyermeked viruljon
Igazság plántájaként.

