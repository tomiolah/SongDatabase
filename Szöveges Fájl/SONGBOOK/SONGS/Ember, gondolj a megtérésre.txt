Ember, gondolj a megtérésre

1. Ember, gondolj a megtérésre,
Míg az idő kedvez neked!
Figyelj az Isten intésére
S meg ne keményítsd szívedet.
Mert ha most megkeményíted,
/: Örökké tart büntetésed! :/


2. Az Isten folyton szól tenéked,
Ó, hát ragadd meg üdvödet!
Most választhatsz halált vagy éltet,
Válaszd inkább az életet!
A bűnöst szánja Ő mindig,
/: Halálán nem gyönyörködik. :/


3. Hogy megjavítsuk önmagunkat,
Mi arra oly gyengék vagyunk.
Kegyelme munkálja javunkat.
Ha bízva hozzá fordulunk.
Azért siess, keressed Őt,
/: Használd fel jól a kegyidőt! :/


4. Jaj néked, ha bezárod szíved,
S ha megveted a hívó szót,
Hiába hangzik zörgetésed,
Akkor majd Ő sem nyit ajtót!
Ki nálad egykor zörgetett,
/: Majd nem bocsát be tégedet. :/

