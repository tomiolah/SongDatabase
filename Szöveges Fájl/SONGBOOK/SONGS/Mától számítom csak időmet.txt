Mától számítom csak időmet

1. Mától számítom csak időmet,
Rövid életem napjait.
Ma választom Üdvözítőmet
Újból s megfogom karjait.
Ma és mindenkor vallom ezt:
/: El nem hagyom, Jézus, kezed! :/


2. Ünneplek Néki most újévet
És Véle új kötést teszek.
Megtartom azt, amíg itt élek
És Hozzá mindig hű leszek.
Igen, örökké vallom ezt:
/: El nem hagylak én Tégedet! :/


3. Ez évben Jézus élte lészen
Életem fundamentuma.
Te áldjad minden cselekményem
S nem szégyenülök meg soha.
Hiszek nevedben, ó Uram,
/: Tudom, üdvöm Tenálad van! :/

