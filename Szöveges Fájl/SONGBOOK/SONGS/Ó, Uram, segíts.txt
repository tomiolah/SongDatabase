Ó, Uram, segíts

1. Ó, Uram, segíts, hogy szívem
Az álnokságtól ment legyen,
És éljek tiszta életet,
Mindenkor bűntől ment legyek.


2. Te vizsgálod a szíveket,
És rejtelmeit ismered;
Tűzszemed előtt nincs lepel,
Nincs álarc, titkos rejtekhely.


3. A képmutatást űzzed el
Az életünkből Igéddel;
Mert megöli az hitünket,
Kioltja szeretetünket!


4. Az Igazságnak Lelkét add,
Ki akkor segítséget ad;
Hogy igenünk legyen igen,
S ha nemet mondunk, legyen nem!


5. Hogyha imára buzdulunk,
Kegytrónusodhoz járulunk;
Bár imánk buzgó, hév lenne,
Hogy Tőled Ámen-t nyerhetne!

