Jézusról szól ma énekünk

1. Jézusról szól ma énekünk,
Ki Megmentőnké lett nekünk.
Ő minden bűnöst mennybe visz,
Ki hozzá jő és Benne hisz.


Refrén:
Az Urnak, az Urnak,
Zengjünk ma is dicséretét,
Ő itt van, Ő itt van,
Érezzük mind áldó kezét.


2. Jézusról szóló szent Ige,
Hatolj be szívünk mélyibe.
Fedd föl nekünk szent titkodat:
Hogy Jézus vére üdvöt ad.


3. E drága vér tisztára mos,
Szívünkbe béke áradoz,
mert eltörölve bűneink,
Felénk Atyánk kegyelme int.


4. Zengjük hát tiszta szívből itt
Az Úr Jézus dicséretit,
Ő értünk halt a Golgotán,
Urunk, Királyunk Ő csupán.

