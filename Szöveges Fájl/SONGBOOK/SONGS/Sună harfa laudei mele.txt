Sună harfa laudei mele

1. Sună harfa laudei mele
Numai pentru Dumnezeu;
La nevoi și la durere,
Aleluia Îi cânt eu:
/: Toată viața cât trăiesc,
Pe Isus Îl preamăresc :/


2. Fericit e cine are
Duhul Sfânt în ajutor,
Cine Lui I se supune
Și Îi e ascultător
/: Fie bine, fie rău,
Domnul este scutul meu :/


3. A creat tot universul,
Domnul prin al Său cuvânt
Pe bolnavi îi vindecase,
Când trăise pe pământ
/: Și pe mine m-a creat,
Mântuire-apoi mi-a dat :/


4. Aleluia! Aleluia!
Să răsune ne-ncetat,
Până Domnul vine-n slavă
Astfel cum a cuvântat
/: Deci și tu inima mea
Cântă-I până-L vei vedea :/

