Izvor de pace si de bucurii

Izvor de pace și de bucurii


Izvor de pace și de bucurii,
În Tine-avem, o, Doamne sfinte!
Mijlocitor lângă Părinte,
În clipe grele, pentru noi vei fi.


Iubirea Tatălui ne-a dăruit
Pe Domnul Sfânt: În El e pacea!
Doar El, ce fericiți ne face,
Căci jertfa Lui pe veci ne-a mântuit.


Azi către cer voioși putem privi,
Căci înspre cer ne poartă pasul;
Îi vom cunoaște-acolo glasul,
Când orice taine ne va lămuri.


O, cât dorim cu Tine-n veci să fim,
Căci Tu ne ești îndemn la bine!
Ce fericiți vom fi cu Tine,
Cu toți ai Tăi atunci ne-om regăsi!

