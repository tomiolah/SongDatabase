Cu-n singur pas n-ajungi la tintă

Cu-n singur pas n-ajungi la tintă


Cu-n singur pas n-ajungi la tintă,
Înaintează ne-ncetat!
Aceasta ți-e chemarea sfântă,
Trăiește-o cu adevărat!


Urmași ai lui Cristos
Sunt cei ce ne-ndoios
Pe cale alergând,
Pe cale alergând,
Nu fac popas,
Nu se opresc nicicând!


Pe calea ascultării-ntruna
De Dumnezeu și-al Lui Cuvânt,
Tu să alergi, oricât furtuna
ți-ar sta-mpotrivă pe pământ.


Căci nu-i furtun-atât de mare,
Nici valuri ridicate-n sus,
Să poată-n țăr’nă să doboare,
Pe cel ce crede în Isus!


Aleargă! Nu mai e departe!
Lumina prinde a miji!
Puțină vreme te desparte,
Și Cel ce vine va veni!

