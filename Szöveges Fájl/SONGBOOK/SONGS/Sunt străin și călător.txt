Sunt străin și călător

1. Sunt străin și călător,
N-am aici palate.
Dar în țara fără nor
Ale mele-s toate.


Toate stelele de sus,
Tot ce n-are-n veci apus,
Prin iubirea lui Isus,
/: Ale mele-s toate :/


2. Domnul meu în infinit
Multe stele ține.
Pentru cine le-a zidit,
Decât pentru mine?


Din neant când le-a chemat
Domnul mult S-a bucurat,
Însă viața nu Și-a dat
/: Decât pentru mine :/


3. Dar nici eu nu-s al oricui;
Lui Îi sunt cununa.
Casa mea și cerul Lui,
Tot ce-avem e una!


Și la bine și la rău
Eu al Lui sunt, El, e-al meu;
Eu, nimic - El, Dumnezeu,
/: Dar ce-avem e una! :/

