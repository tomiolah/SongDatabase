Ó, mily jó az Úrban bízni

1. Ó, mily jó az Úrban bízni,
Erre bátorít szava,
Megnyugodni ígéretén,
Velünk van Ő mindennap.


Refrén:
Jézus, Jézus, hű Megváltóm,
A reményem csak Te vagy,
Én Királyom, én Kőszálam,
Benned bízom mindennap.


2. Ó, mily jó az Úrban bízni,
Bűnt eltörlő vérében,
Hittel folyton Őrá nézni,
Meggyógyulni sebében.


3. Ó, mily jó az Úrban bízni,
Véle járni szüntelen,
Üdvöt, békét Ő ad nékem,
Ezt vallom minden helyen.


4. Úgy örvend a szívem Benned,
Drága Jézus hű barát.
Te vezetsz e létből engem
Égi, szép hazámba át

