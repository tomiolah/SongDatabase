Mindig van, mi gyötri szívem

1. Mindig van, mi gyötri szívem,
Ám de van, ki biztat híven,
mert ha tép is fájdalom,
Jézust mégis láthatom


2. Bár a sátán megpróbálja,
Meg nem tör a bűn igája:
Jézus harcol én velem
S így enyém a győzelem.


3. Bú, vagy vígság töltse lelkem,
Bárhol légyen jártom-keltem,
Vész, ha hányja csolnakom:
Jézusomban bízhatom.


4. Jézusomnak van rám gondja,
Bús felhőm széjjelbontja,
Jön ború után derű.
Édes lesz a keserű.


5. Kérlek Jézus, mind a könnyem,
Mindig oldjad fel örömben;
Győzve bú és gond felett,
Egyre hadd, dicsérjelek!

