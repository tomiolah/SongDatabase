Este van most, az idő itt

1. Este van most, az idő itt,
Mikor Urunk, Tégedet,
Kérünk, mint a tanítvánnyid
Emmausban is kértek:
Jöjj be és maradj velünk,
Vacsorádat tartsd bennünk,
Töltse „béke&quot;köszöntésed
Áhítattal be a szívet.


2. Leszállott már a nap fénye,
A Te fényed le nem száll;
A menny teljes dicsősége,
Mely szent Orcád előtt jár;
Ragyognak a csillagok,
De fényed sokkal nagyobb
És azokat túlragyogja
Messze, messze a távolba.


3. Boldog az, kinek felkeltél
S e világban, ahol csak
Múló lánggal hiú fény kél,
Lelkét besugároztad.
Útján bármi köd borong,
Égi üdve fenn ragyog
S ha végződik földi útja,
Feltekinthet szent trónodra.


4. Legfőbb jó az, amit kérek,
Uram, adjad Lelkedet;
Ha ezt mondhatom enyémnek,
Gazdagabb nem lehetek.
Akkor kedves életem,
Alvásom s ébrenlétem
S így a hívők seregével
A mennyekbe érek én fel.

