Menjetek szét e világba

1. Menjetek szét e világba,
Éjsötét borítja azt,
Az örömhírt prédikálva
Terjesszétek a vigaszt!
Hívjatok be,
hívjatok be megkeresve
/: Minden bűntől fáradtat!:/


2. Üdvözítő hatalommal
Teljes ez az örömhír,
Hirdessétek bátor szóval,
Hogy az Úr mindenkit hív;
Újra élhet, újra élhet, békét nyerhet
/: Bűnök rabja, terhelt szív!:/


3. Bár a Sátán bősz hadával
Szüntelenül háborít,
Szembeszállunk hatalmával:
Az igazság bátorít.
Mit sem árthat,
mit sem árthat, bárhogy támad,
/: Mert az Isten gyámolít. :/

