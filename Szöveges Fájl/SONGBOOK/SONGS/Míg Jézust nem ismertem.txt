Míg Jézust nem ismertem

1. Míg Jézust nem ismertem,
Nehéz volt a szívem,
Nem leltem segítséget,
Örömet semmiben,
De őt hogy megtaláltam,
Elmúlt minden bajom,
Úgy énekel a szívem,
Úgy zeng folyvást dalom!


Refrén:
Úgy énekel a szívem,
Ragyog minden napom,
Boldog vagyok, mert Jézust
Majd ott fent megláthatom!


2. Mióta megtalált Ő,
Kétség már nem gyötör,
Szabaddá lett a lelkem,
Nem félek semmitől.
Az utam sem sötét már,
Fényes lesz ezután,
Hisz fölkelt a dicső nap,
Ott fenn a Golgotán!


3. Folyvást előre nézek,
Ott vár dicső hazám,
Igazság koronája,
Bíbor ruha reám.
Vágyón siet a lelkem,
A gyöngy kapu felé
Az üdvözült sereggel
Isten trónja elé!

