Fölnézek rád, a mélyből Istenem

1. Fölnézek rád, a mélyből Istenem,
És arra kérlek, próbáld meg szívem.
Nem járok én a téves utakon,
Védj minden vésztől, tarts a jobbodon.


2. Szent véredért, töröld el bűneim,
Ó, esdve kérlek oldozd terheim.
Adj új erőt a mennyből áradón,
Hadd éljek úgy, mint Rólad olvasom.


3. Itt a szívem, Előtted megnyitom,
Szentlelked által, töltsd be gazdagon.
S ha véget ér itt földi életem,
Adj boldog otthont majd az égbe fenn!

