Lelki próbáimban, Jézus, légy velem

1. Lelki próbáimban, Jézus, légy velem,
El ne tántorodjék Tőled életem!
Félelem ha bánt, vagy nyereség kísért,
Tőled elszakadnom ne hagyj semmiért.


2. Ha e világ engem csábít, hívogat,
Nagy csalárdul kínál múló javakat,
Szemem elé állítsd szenvedésedet,
Vérrel koronázott, szent keresztedet!


3. Tisztogass bár olykor bajjal engemet,
Kegyelmeddel szenteld szenvedésemet!
Bár e test erőtlen, te oltárodon
Keserű pohárral s hittel áldozom.


4. Ha majd porrá válik testem egykoron,
Ragyogjon fel Lelked a hitvány poron!
Ama végső harcon rád bízom magam,
Örök hajlékodba fogadj be, Uram!

