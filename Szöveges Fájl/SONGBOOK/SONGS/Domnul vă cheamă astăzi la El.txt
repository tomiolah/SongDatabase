Domnul vă cheamă astăzi la El

Domnul vă cheamă astăzi la El,
Lanțul robiei, da, El l-a frânt;
Credeți în jertfa blândului Miel
Și în al Său Cuvânt!


Ce măreț când toți în cer vom fi!
Câți am fost prin El răscumpărați,
Când cu iubire, mari bucurii,
Fi-vom înconjurați!


Domnul vă cheamă azi a veni,
Darnic El este, blând și milos,
Pace, iertare veți dobândi
Doar prin Isus Hristos!


O, cine știe mâin&#39; ce va fi,
Azi deci chemarea să o urmați,
Timp nu mai este a zăbovi,
Inima Îi predați!

