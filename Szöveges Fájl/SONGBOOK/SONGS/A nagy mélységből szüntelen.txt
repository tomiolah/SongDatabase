A nagy mélységből szüntelen

1. A nagy mélységből szüntelen
Hozzád kiáltok, Istenem.
Haláltól mentsd meg lelkemet,
Fogadj be engemet.


Refrén:
Amint vagyok, jövök,
Amint vagyok, jövök,
Fiad érettem onta vért,
Fogadj be Jézusért.


2. A bűn sarába élve lenn
A jóra lelkem képtelen,
Fogadd be gyenge gyermeked,
Fogadj be engemet.


3. A bátorságom gyávaság,
A bölcsességem kábaság,
Más nem segíthet, ha te nem,
Fogadj be Istenem.


4. Az életem üres, szegény,
Nincs benne fény, de van remény,
Hogy akinek kegyelme nagy,
Vesznem engem se hagy.

