Éjszaka van komor éjfél!

1. Éjszaka van komor éjfél!
Árny lepi fenn a mennysátort,
Ám komorabb a bú ennél,
Mely üli a kuructábort.
Küzdj mivélünk, segítségünk!
Krisztus Urunk, reménységünk!


2. „Hajnalodik, sírom tárul!
Itt a húsvét, kiált hozzád!
Megszabadulsz bűn átkától
Lessz az enyém, Magyarország!
Hős szívedről a jég enged
Hallelujád felém zenged!”


3. Hajnalodik, fut az árny mind,
Fénybe merül a mennysátor,
Új, ragyogó szabadság int,
Krisztusod győz, kuructábor!
Tárogatód rikoltson hát
Halleluját, halleluját!

