Megmentő Jézusom

1. Megmentő Jézusom,
Erőd nagy, jól tudom,
Ajkad mondta!
/: Légy nékem őrizőm,
Látod, hogy harcra jön
Ellenem, mint özön,
Sátán hada!:/


2. Ravaszság, cselszövés,
Erőszak, kísértés
Tervében van.
/: Jön Tőled tépni el
Száz álnok módszerrel.
Megölni kész, ha kell,
Légy oltalmam!:/


3. Kitartok Melletted,
Őrizzed üdvömet,
Jó Megváltóm!
/: Én Téged áhítlak,
Csodáid vonzanak,
Egek rád hallgatnak,
Ezt jól tudom!:/


4. Tisztul a láthatár:
Gyűjtöd a néped már,
Kegyeseid!
/: A bűnnek vége lesz,
Sátán bajt nem szerez,
Emléke múltba vesz,
Új föld lesz itt!:/

