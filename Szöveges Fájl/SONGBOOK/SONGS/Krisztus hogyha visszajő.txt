Krisztus hogyha visszajő

1. Krisztus hogyha visszajő,
Trónusába ül be Ő,
Minden népek, nemzetek
Ő elé sereglenek.
Mint a pásztor,
Krisztus ott
Kettéoszt kecskét, juhot.
Bal felé és jobb felé.
Úgy állunk mi Ő elé.


2. Szól a pásztor jobbra, ím:
„Jertek én áldottaim!
Szent örökség, égi rész,
Néktek itt örökre kész.
Mert meg nem tagadtatok,
Nékem ennem adtatok,
Mert meglátogattatok,
Engem befogadtatok!&quot;


3. És a pásztor balra int:
„Átkozottak, tűzre mind!
Pártos angyalok között,
Vár tirátok kín örök.
Mert be nem fogadtatok,
Ennem is nem adtatok,
Meg nem látogattatok,
Búban, bajban hagytatok!&quot;


4. Míg e földön bujdosunk,
Oh, segíts meg Krisztusunk!
Hogy minden bajost, szegényt
Ápoljunk szavad szerint.
Bár szent tested nincsen itt,
Ránk hagytad kicsinyjeid,
Ő velük jót hadd tegyünk,
Országodba hadd megyünk!

