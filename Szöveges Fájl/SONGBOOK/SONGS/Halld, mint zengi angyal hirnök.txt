Halld, mint zengi angyal hirnök

1. Halld, mint zengi angyal hírnök:
„Dicsőség az Istennek!
Békesség legyen a földön,
Irgalom az embernek!”


Örvendezzen minden nemzet,
Krisztus Jézus megszületett,
Betlehemben jászolágy
Rejti Isten Szent Fiát.
Halld az angyalok szavát,
Áldd az újszülött Királyt!


2. Értünk hagyta el a mennyet,
Fényes, égi otthonát,
Tiszta szűztől megszületett,
Mint kisgyermek jött hozzánk.


Benne testet öltött Isten,
Hódoljon meg Néki minden!
Szívünk hála tölti el:
Velünk van Immánuel!
Halld az angyalok szavát,
Áldd az újszülött Királyt!


3. Üdv annak, ki Élet Napja,
Békesség Fejedelme,
Éltét a világért adta
Lelkünk nagy Megmentője!


Fölemelt a porból minket,
Újjászülte életünket,
Nála van a gyógyulás,
Bűnösnek a megváltás.
Halld az angyalok szavát,
Áldd az újszülött Királyt!

