Zengjük hálatelten üdvdalunk

1. Zengjük hálatelten üdvdalunk,
Hirdessük, mit ígért Jézusunk,
S miről muzsikál az égi kar:
„Királyunk jön hamar!”


Refrén:
Jön hamar,
Királyunk jön hamar!
Királyunk népéért, szolgáiért,
Jön hamar!


2. Zúgja a föld s a csillagos ég
Krisztus dicső eljövetelét,
Aki hisz, kiáltsa szerteszét:
„Királyunk jön hamar!”


3. A világ lázong és harcban áll,
Ó mi lesz, ha eljön a Király?!
Isten serege, te készen várj!
Királyod jön hamar!


4. Nagy Mester, hallgasd meg híveid:
Hozd el ránk az üdv szép napjait,
Hadd dobjuk le rút bilincseink!
„Királyunk jön hamar!”

