Pe bolta cerului senin

1.Pe bolta cerului senin
Cântări au răsunat
Când îngerii duios şi lin
Din harfe-au tremurat.


Refren:
Slăvit să fie Dumnezeu
Şi pace pe pământ
Ascultă-ntregul univers
Al îngerilor cânt.


2.Şi azi e cerul larg deschis,
Iar îngerii în zbor
Din străluciri de nedescris
Sublim ne cântă-n cor.


Refren:
Deasupra tristelor câmpii
Se-apleacă cerul sfânt
Să stingă freamătul şi azi
Cu-al îngerilor cânt.


3.Căci, iată, clipele grăbesc
Spre ceasul profeţit
Când vremurile se opresc
În prag la răsărit.


Refren:
Când cerul nou se va ivi,
Având un nou pământ,
Atunci şi oamenii vor şti
Al îngerilor cânt.

