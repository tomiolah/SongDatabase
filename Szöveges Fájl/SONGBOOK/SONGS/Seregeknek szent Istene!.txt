Seregeknek szent Istene!

1. Seregeknek szent Istene!
Mennynek, földnek teremtője!
Jövel, jövel én Krisztusom!
Ne hagyj utolsó órámon!


2. Végy, be kérlek kegyelmedbe,
Idvezitő szerelmedbe;
Jövel, jövel én Krisztusom!
Ne hagyj utolsó órámon!


3. Az egekre tégy méltóvá,
Szent hitemben állandóvá;
Jövel, jövel én Krisztusom!
Ne hagyj utolsó órámon!


4.Életemben, ki szerettél,
Jóvoltodban részeltettél;
Jövel, jövel én Krisztusom!
Ne hagyj utolsó órámon!


5. Áldom azért szent nevedet,
Hirdetem dicsőségedet;
Jövel, jövel én Krisztusom!
Ne hagyj utolsó órámon!


6. Testem nyugtasd meg a földbe&#39;,
Lelkem vidd a magas égbe:
Jövel, jövel én Krisztusom!
Ne hagyj utolsó órámon!

