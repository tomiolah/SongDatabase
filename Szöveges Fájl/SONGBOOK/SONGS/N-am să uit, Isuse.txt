N-am să uit, Isuse

1. N-am să uit, Isuse, Doamne, niciodată Din ce greu, prin ce minune m-ai scăpat; N-am să uit iubirea Ta nemăsurată, Grija, dragostea Ta sfântă, minunată, C-am fost mort și dintre morți m-ai înviat, Dintre morți m-ai înviat.


2. N-am să uit cum, când durerea era mare Și-am strigat să nu mă lași că nu mai pot, N-am să uit cum mi-ai răspuns, cu ce-ndurare, Cum în noaptea cea mai neagră de-ntristare Mi-ai umplut de strălucire cerul tot, Strălucire - cerul tot.


3. Astăzi am, Isuse, Doamne-o primăvară Fără nori, și fără plâns, și fără chin; Să-Ți aduc a mulțumirii floare rară Revărsând întreaga inimii comoară Din potirul sfânt al rugăciunii, plin, Sfânt al rugăciunii, plin.

