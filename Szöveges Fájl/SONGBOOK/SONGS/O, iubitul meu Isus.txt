O, iubitul meu Isus

1. O, iubitul meu Isus,
Eu alerg la pieptul Tău
Să nu fiu de valuri dus
Când furtuni mă-ncearcă greu;
Mă ascunde-n umbra Ta,
Norii grei să-i risipești
Iar în cer când voi intra
Sufletul să mi-l primești!


2. Alt refugiu nu găsesc,
Încercări de vor veni,
Chiar de toți mă părăsesc,
Mângâierea mea să fii!
Mă încred în tot ce-ai spus,
Tu ești ajutorul meu,
Sub aripa Ta ascuns,
Ocrotit voi fi mereu!


3. Tu-mi ești cel mai scump avut,
Tot ce-i bun îmi dăruiești,
Îl ridici pe cel căzut
Și pe orb călăuzești;
În păcat eu sunt născut,
Tu ești Adevăr și Har!
Slab și păcătos eu sunt,
Tu, iertare-mi dai în dar!


4. Har în Tine e din plin
Ca să ierți păcatul meu
Și prin Duhul Tău divin
Mă păstrezi curat mereu;
Ești al vieții sfânt izvor,
Dă-mi să beau din Tine-n dar;
Spre folosul tuturor,
Curgă fără de hotar!

