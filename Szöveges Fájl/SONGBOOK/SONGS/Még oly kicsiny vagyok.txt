Még oly kicsiny vagyok

1. Még oly kicsiny vagyok, szegény,
Erőtlen gyermek,
De úgy szeretném tudni én:
Hogy üdvözülhetek?


2. Érettem Jézus földre jött,
Kicsiny gyermekké lett,
Szent vére sok bűnt eltörölt,
Elmossa vétkemet.


3. Oh, mond, meg drága Jézusom,
Hálából mit tegyek?
Szerelmedet kicsiny szívem
Miképp köszönje meg?


4. Ily gyenge és kicsiny gyerek
Magától mit tehet?
Azért, Uram, hozzád megyek:
„Segítsen szent kezed!”


5. Fogadd el teljes szívem,
Fogadd el, Jézusom,
Oh, add, hogy csak tiéd legyek,
Enyém Te, Krisztusom!

