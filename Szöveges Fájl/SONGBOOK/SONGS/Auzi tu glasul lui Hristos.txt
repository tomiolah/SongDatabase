Auzi tu glasul lui Hristos

Auzi tu glasul lui Hristos
De sus, din slava Tatălui,
Vorbind oricărui păcătos
De harul și iubirea Lui?


Cei pierduți sunt poftiți
În a Tatălui Său casă,
Unde toți sunt primiți
De iubirea Lui duioasă.


Cel ce vă cheamă azi de sus
Dă viață orișicui o vrea,
Dă, cu o iubire de nespus,
Chiar celui plin de vină grea.


El mântuire-a săvârșit,
Murind pe cruce răstignit,
Prin sângele Său izbăvind
O lume în păcat pierind.


Prin fapte bune mulți voiesc
Să intre pe-altă ușă-n cer.
Dar, dac-așa se mântuiesc,
La ce-a venit Isus din cer?


Isus murit-a și-a-nviat
Și mântuire-a câștigat,
Ca orice suflet vinovat
Să creadă, și va fi iertat!


Curând Isus iar va veni,
Să ia pe cei ce L-au primit,
Și mii de sfinți ce L-au iubit
În nor răpiți Îl vor slăvi!


Atunci chemare-I va-nceta,
Și ușa milei s-a-ncuia.
De-aceea azi la El să vii,
Căci, de-L primești, iertat vei fi!

