Stim cu toti ca Satana

Știm cu toți ca Satana


Știm cu toți ca Satana
Dă tîrcoale ca un leu,
Căutînd al nostru suflet,
Vrea să-l piardă-n chinul greu.
Să veghem că leul strigă
Și răcnește căutînd
Să răpună pe oricine
Nu veghează stăruind.


Nu lăsați vrăjmașu-acesta
Să vă-ajute l-al său car,
Ci strigați, strigați la Domnul
Să v-ajute cu-al Său har.
Deci fiți treji și-n priveghere,
Harul Lui ca să-l primiți.
El vă dă, vă dă putere
Și vă face neclintiți.


Să luptați mereu prin Duhul,
Cît timp stați pe-acest pămînt,
Îmbrăcați cu armătura
Dumnezeului Preasfînt.
Că răsplata va fi mare
Pentru cei biruitori;
Vor veni pe nori cu toții
Cu al lor Mîntuitor.

