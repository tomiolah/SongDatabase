Azi sa porniti, cât e vreme

Azi să porniți, cât e vreme


Azi să porniți, cât e vreme,
Pe cei pierduți a-i găsi;
Când în păcat lumea geme,
Nu-i vreme a ne-odihni!


Haideți, porniți prin credință,
Prin Isus voi biruiți!
Dându-I întreaga voință,
Sunteți oricând fericiți!


Haideți cu-ncredere sfântă,
țarin-așteaptă plugari,
Azima nu se frământă
Până ce nu semeni, nu ari.


Astăzi se-arată vitejii,
Azi lucrătorii zeloși;
Nu adormiții, ci trejii
Sunt socotiți credincioși.


Unde vedeți greu că zace
Suflet rănit de Satan,
Nu pregetați de a face
Faptă de Samaritean.


Rupeți cu trândave gânduri
Și nu dormiți lângă plug,
Haideți, intrați iar în rânduri,
Luați plini de zel scumpul jug!

