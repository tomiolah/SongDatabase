Mind adjon hálát Istennek

Mind adjon hálát Istennek


1. Mind adjon hálát Istennek, ki csak él idelenn,
Mint mennyben angyalseregek őt zengik szüntelen!


2. Dicsérjük Istent boldogan, mert Ő a legfőbb jó!
Csodaműve számtalan, karja mindenható.


3. Épségben tartott bennünket éltünk kezdetétől
S ha ember már nem segített, ügyünk Ő vette föl.


4. Bár gyakran bűnnel bántottuk, nem fordult tőlünk el.
Megbocsát nékünk Krisztusért s megáld kegyelmével.


5. Ő adjon vidám új szívet a régi helyébe
És vessen gondot, félelmet tenger mélységébe.


6. Jóvolta járjon mivelünk, híven öleljen át
És tartsa távol mitőlünk ma is a bajt, a kárt!


7. Ő legyen, míg tart ez a lét, a mi üdvösségünk
És ha itt utunk véget ért, égi örökségünk!

