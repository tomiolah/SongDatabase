Fel Krisztus harcosa

1. Fel Krisztus harcosa,
Vedd föl fegyverzeted,
Erőt, mit kíván a tusa,
Az Isten ad neked.


2. A sergek hős Ura
Lelkét lelkedbe vedd;
Ki benne bíz, nem veszt soha
Győztesnél gyöztesebb.


3. Ne lepje rozsda be
Kardod, tanuld meg azt,
Rajtad függ a vezér szeme:
Imádkozzál s virrassz!


4. Imádság nélkül itt
Nem állhatsz meg te sem,
Tipord az éj hatalmait
Le ezzel győztesen.


5. Hogy küzdve sok viszályt,
De nem győzetve le,
A Krisztusban végig megállj
Megtartassál vele.

