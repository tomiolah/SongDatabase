Egy, Uram, egy a szükséges

1. Egy, Uram, egy a szükséges:
Add válasszam a jó részt,
Amely örök éltemmé lesz.
Szívembe, ó, csak ezt vésd!
Adj vágyódást leülni lábaidhoz,
Hogy ne kössem életem mulandókhoz!
Te örök vagy, Jézusom, szavad is az,
Hogy mit tegyek, arra itt megtanítasz.


2. Mit rozsda és moly nem emészt,
Arra vágyom itt csöndben,
Ez a jó rész számomra kész.
S nem vétetik el tőlem.
Hisz életem oly szegény, olyan sivár.
De kincseket gyűjthetek lábaidnál!
Csak itt érzek igazi boldogságot,
Az elvesztett Édenre itt találok.


3. Csak nyerek, míg Őt hallgatom,
És bűnömet veszítem.
Ó, de áldott ez alkalom,
S megnyerve benne minden!
Hadd buzduljon szívem fel szent igéden,
Add, hogy minden tettemet ezzel mérjem!
Csak beszéded figyeljem életemben,
S ha megtartom, úgy az is megtart engem!

