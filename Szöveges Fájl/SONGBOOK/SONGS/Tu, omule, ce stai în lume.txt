Tu, omule, ce stai în lume

1.Tu, omule, ce stai în lume azi nepăsător,
De Dumnezeu a-toate-Creator
Făptura cea mai minunată pe pământ tu eşti,
Şi mai presus ca astrele cereşti.


Refren:
|: Priveşte-acum şi stai, 
Vezi, boabe-n spic tu ai?
Să nu te-nşeli să fii numai un pai!
Căci Cel ce te-a creat 
Şi te-a răscumpărat
El vrea la Sine să te ia curat :|


2.Căci soare, lună, stele, ce pe cer acum lucesc,
Pe Dumnezeu toate-L mărturisesc
Şi toate Îl ascultă și privesc în mersul lor
Pe Dumnezeu a-tot-Stăpânitor!


3.Pe toate Dumnezeu le-a făurit prin voia Sa
Şi toate prin Cuvânt se vor schimba
Dar omul care este-n lume astăzi muritor
Va trăi veşnic cu-al său Creator.


4.Priveşte-acum şi uită-te la-ntregul univers,
Căci toate au o slujbă, au un mers
Şi toate fără sunet, fără grai mărturisesc,
Ascultă şi porunca I-o-mplinesc.


5.Tu, omule, ce stai în lume azi, nepăsător
Când ai un Tată-aşa de iubitor
Căci te-a iubit și te-a răscumpărat prin Fiul Său
Să fii şi tu fiul lui Dumnezeu.

