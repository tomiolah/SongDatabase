Többet ér egy szikra hit

1. Többet ér egy szikra hit
Száz aranynál, hogyha itt
Ellened feltámad, testvér a világ.
Hit vezet a cél felé,
Szenvedés is jár vele,
De a türelem, az minden jót megad.


Refrén:
Testvér, higgyed el, jön reggel,
Fájdalomtól mentesen, égi sereggel
Te a pálmát lengeted,
Jézus vérét zengheted,
Jutalmul nyered az élet koronát.


2. Többet ér egy kis remény,
Mint az a főnyeremény
Melyet a sors játéka meg sosem ád.
A veszélyben drága kincs,
A reménynek párja nincs,
Jóbarát marad, ha bármi jön reád.


3. Többet ér szereteted,
Mint az egész életed
Java, kincse, szenvedése egyaránt,
Hogyha abban Krisztus él,
Szebb és jobb a földinél,
Hitet, reményt ád
Font koszorú gyanánt.

