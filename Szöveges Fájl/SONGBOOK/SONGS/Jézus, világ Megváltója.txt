Jézus, világ Megváltója

1. Jézus, világ Megváltója,
Üdvöz légy, élet adója!
Megfeszített Istenbárány,
Szenvedsz ott az átokfáján.


Refrén:
Jézus, a Te szenvedésed
Szerzett nékem üdvösséget!


2. Átszegezve kezed, lábad,
Átvert tested roskad, bágyad,
Elhagyatva mindenektől,
Vér patakzik szent fejedről…


3. Ó, te dicsőség világa,
Honnét orcád halványsága?
Hegyes tövis koronázott,
Ékes orcád vérrel ázott.


4. Üdvös forrás, nyílj meg nékem,
Ez a mély seb menedékem!
Hogyha ebben van bizalmam,
Nincs ereje bűnnek rajtam!.


5. Emlékezz meg, Uram, rólam,
Ha eljössz majd országodban,
Homlokomon kifolyt véred:
Tied vagyok, úgy ítélj meg!

