Atyánk lelke öntözd

1. Atyánk lelke öntözd, öntözd
Áldásoddal e talajt,
Hogy felüdült teremtményed
Dicsőítsen Téged majd.


2. Élet lelke, lengedezzél
A holtak földje felett!
Költsd fel a megholt lelkeket,
Kik a bűnben fekszenek.


3. Világosság lelke, szállj le
A nagy homályba alá,
Hogy elmúljék a sötétség
S váljék az éj nappallá!


4. Lelki láng, ó gyújtsd fel, gyújtsd fel,
Mindjobban szent tüzedet,
Hogy az minden igaz szívben
Gerjesszen fényt s meleget.


5. Jézus Krisztus, halljad, halljad,
Esdve lépünk most Eléd:
Küldjed le ma szép hazánkba
Lelked hatalmas szelét.

