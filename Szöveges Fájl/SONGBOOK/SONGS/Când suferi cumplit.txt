Când suferi cumplit

Când suferi cumplit, în durere adus,
Când inima-n pieptu-ți se zbate,
/: Gândește-te: oare nu știe Isus
De tot ce asupra-ți se abate? :/


Căci orice-ncercare, l-al ei început,
E-o pricină grea de-ntristare,
/: Dar adu-ți aminte prin câte-ai trecut,
Și-n viața ta iar a fost soare. :/


Când ceasul izbăvirii măreț va suna,
Sfârșind încercarea amară,
/: Ce rău o să-ți pară că nu ai răbdat
Smerit, trecătoarea povară:/


Azi prinde prilejul, când încă mai poți
Sub crucea-ncercării pe cale,
/: Să nu pierzi odihna dorite-i răsplăți
Ca preț ostenelilor tale. :/

