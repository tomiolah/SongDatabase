Nu! Nu suntem un vis,

Nu! Nu suntem un vis,
o întâmplare


Nu! Nu suntem un vis, o întâmplare,
Un lut de sine însuși frământat,
Ci ne-a zidit o Forță creatoare,
O-nțelepciune fără de hotare,
Există Dumnezeu cu-adevărat!
Ci ne-a zidit o Forță creatoare,
O-nțelepciune fără de hotare,


Există Dumnezeu,
Există Dumnezeu, cu-adevărat!
Ce minunat!


Nu! Nu suntem jivine-ntunecate,
Gonite de un bici ne-nduplecat,
Ci noi avem un duh și-o libertate
Și-o inimă ce pentru ceruri bate,
Există Dumnezeu cu-adevărat!
Ci noi avem un duh și-o libertate
Și-o inimă ce pentru ceruri bate.


N-ar fi simțit în veci de veci țărâna
Surâsul unui crin imaculat,
De n-ar fi-ntins Atotstăpânul mâna
Să umple-n noi de simțământ fântâna;
Există Dumnezeu cu-adevărat!
De n-ar fi-ntins Atotstăpânul mâna
Să umple-n noi de simțământ fântâna.


Avem cu noi Scriptura ca dovadă,
Avem minuni și semne ne-ncetat,
Iar cine vrea pe Dumnezeu să-L vadă
Să stea în fața Lui pe baricadă!
Există Dumnezeu cu-adevărat!
Iar cine vrea pe Dumnezeu să-L vadă
Să stea în fața Lui pe baricadă!


Nu-i calea noastră veșnic însorită,
Nu-i viața totdeauna un palat,
Dar o trăim, căci merită trăită,
Când, peste lumea asta mărginită,
Există Dumnezeu cu-adevărat!
Dar o trăim, căci merită trăită,
Când, peste lumea asta mărginită.


Nu! Nu suntem neant! Ce fericire!
Supremul adevăr S-a revelat,
Isus e-n noi lumină și iubire,
Iar moartea e un zbor spre nemurire,
Există Dumnezeu, ce minunat!
Isus e-n noi lumină și iubire,
Iar moartea e un zbor spre nemurire.

