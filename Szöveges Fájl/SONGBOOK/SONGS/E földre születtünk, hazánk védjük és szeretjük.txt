E földre születtünk, hazánk védjük és szeretjük

E földre születtünk, hazánk védjük és szeretjük
hisz oly sok vérbe került a szabadság.
Mégis félve él e nemzet és nincs reménysugár,
mert ha nem kap helyet Isten, nincs tovább!
A bűn csak nő és terjedd, és győz a félhomály,
ezért kell hogy végre megértsük mi történt a Golgotán!


/: Kezünket kulcsoljuk össze, boruljunk térdre,
imádsággal kezdjünk új csatát, szeretni és bízni kéne,
most összefogni végre,
s e nép majd egyszer Isten mellé áll! :/


Ha bálványoknak élünk, az ember elvadul
és nem látunk ma mást, csak pusztítást.
Egykor ünnepeltük azt, ha egy gyermek született,
ma már csak egy döntés, semmi más.
Hidd el a világ lassan meghal és a vég itt van közel,
de ha reménységünk Jézus tudjuk,
hogy Ő nem fordul el!


Hiszen szíveinkben ott szunnyad a szent és igaz láng,
fellobban ha Jézussal legyőzzük az éjszakát!

