Ha szívem néha elszorul

1. Ha szívem néha elszorul,
Rosszkedvnek árnya rám borul,
S talán egész csekély az ok,
Kár, hogy rágondolok,
Szólok hamar: a bút feledd,
Szerezz magadnak új szívet,
Mert rossz kedélyt s a búsulást
Az ördög adja, lásd.


2. S az Úr Jézus eszembe jut,
Ki mindig vigasztalni tud,
És szól, míg húsvét fénye kel:
Miért csüggedtek el?
S ez bennem egy kis dalt fakaszt,
Halkan dúdolni kezdem azt,
Míg áttör bún és bánaton,
S harsogva zeng dalom.


3. S a hang, amint jobban dagad,
Az Úr mélyebben megragad,
S ott van vele szívembe már
A fényes napsugár.
Így hát, ha búra von okom,
Jézust dalolva elfogom,
Boldog szív, mely nem ejt panaszt,
Dallal kiűzi azt.

