Áldd most az ég Urát, ki égi trónon ül,

Áldd most az ég Urát, ki égi trónon ül,


1. Áldd most az ég Urát, ki égi trónon ül,
Hol égi kar zeng hozsannát, mely szól dicséretül.
Őt énekeld te szív, ki érted halt halált,
A győztes Királyt zengd, ki hív mind az időkön át.


2. Áldd az Isten Fiát, ki volt a kezdetnél,
S hogy követhesd a lábnyomát, lett érted emberré.
Ő minden bajt ismer, mit küzdve hord a szív;
S mert rákerült minden teher, így megnyugodni hív.


3. Áldd a béke Urát, s ha uralma itt lenn
A föld egészét hatja át, nem lesz háború sem.
Hol sebzett lába jár, és szívtől szívhez ér,
Ott Éden illatárja száll, őt áldjuk most ezért.


4. Áldd az élet Urát, Ő a síron győzött
És mert legyőzte a halált, megtartja kikért jött.
Zengd a dicsőt, őt zengd, ki mélyből mennybe szállt;
Hogy éltet hozzon, halni ment, és él s így éltet ád.


5. Áldd, én lelkem, csak őt, a szeretet Urát,
A menny is látja a dicsőt, kit értem döftek át.
Ott fenn az angyalok nem értik a csodát,
De vágyják látni a valót e fénylő tikon át.

