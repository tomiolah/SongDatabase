Doamne, cine Te iubeste

Doamne, cine Te iubește


Doamne, cine Te iubește
Este-n veci fericit!
Liniștit se odihnește
Sufletul cel mântuit.
Harul Tău revarsă-n oameni
Negrăit de dulci simțiri;
Tu în inimi pace semeni
Cu-ale Tale fericiri.


Ce nespusă bucurie
Că Te-avem ca bun Păstor!
Tu ne-adăpi cu apa vie
Din cerescul Tău izvor.
Tu ne dai pășune verde
Și pe munți înalți ne sui;
Turma-n Tine se încrede,
Alt Păstor ca Tine nu-i.


Tu ne-ncarci cu-a Tale daruri
Ca să fim îmbogățiți.
În locașul Tău de-a pururi
Vor fi toți cei mântuiți.
O, avem înc-o dorință:
Față-n faț-a Te vedea!
Fie dup-a Ta voință,
Vie-mpărăția Ta!

