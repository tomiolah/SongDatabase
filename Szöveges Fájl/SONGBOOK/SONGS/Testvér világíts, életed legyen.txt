Testvér világíts, életed legyen

1. Testvér világíts, életed legyen
Melyben ragyogjon égi kegyelem.
Mutasd a bűnösöknek az utat,
Hogy megtalálják Megváltójukat.


Refrén:
Testvér, előre! Jézus velünk!
Égő szövétnek az életünk,
Hol legsötétebb ez a földi lét,
Jézus dicsfényét hintsük szerte szét.


2. Tétlen ne álljunk, ránk az élet vár,
Bús éjszakában annyi lélek jár.
Hirdesd a hajnalt, áldott szép napot,
Mely Golgotáról most ránk ragyog.


3. Az Úr kezére bízzad fényedet,
Ragyogtasd tiszta hívő életed.
Lássák királyi dicsben Uradat,
S a lelkek néki meghajoljanak.

