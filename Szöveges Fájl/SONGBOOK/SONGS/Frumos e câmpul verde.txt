Frumos e câmpul verde

1. Frumos e câmpul verde
De ierburi și de flori
/: Ce strălucire noi zărim
În multele culori. :/


2. Pădurea e-nverzită
Și râul cristalin
/: Un cânt frumos ridic spre cer
Părintelui divin. :/


3. Văzduhul plin de păsări
Răsună ne-ncetat
/: Albina și furnica vezi
Ce mult au de lucrat. :/


4. Frumoasă e natura
Pe care Dumnezeu
/: Măreț în fiecare an
O-mbracă tot mereu. :/


5. Ce-i mai frumos ca toate
Ce poate fi de preț?
/: Decât să fii al Domnului
Nimic nu-i mai măreț! :/

