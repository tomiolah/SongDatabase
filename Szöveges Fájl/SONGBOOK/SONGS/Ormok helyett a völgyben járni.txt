Ormok helyett a völgyben járni

Ormok helyett a völgyben járni,
Apró csatákat vívni meg,
A sorsom ez, nem zúgolódom,
Ti se szánjatok emberek.


Szerettem volna nagyra törni,
Megfejteni a titkokat.
A gondolatnak fecske szárnyán,
Bejárni kéklő ormokat.
De lassan, lassan már belátom,
Merőben más az én utam.
A hétköznapok dzsungelébe,
Parancsolt vissza jó Uram.


Apró csavarnak is kell lenni,
Hogy jól menjen a gépezet,
Parányi jel mindig szükséges
Némely betűn az ékezet.


Szerettem volna nagyra törni,
Megfejteni a titkokat.
A gondolatnak fecske szárnyán,
Bejárni kéklő ormokat.
De lassan, lassan már belátom,
Merőben más az én utam.
A hétköznapok dzsungelébe,
Parancsolt vissza jó Uram.


Elismerés után szaladtam
Míg végre észrevettem azt,
Hogy nem az tesz előtte naggyá,
Amire másnak gondja van.


Kegyelmes karjaidba hullok
Fogadj, el úgy amint vagyok.
Nem kell elismerés, se hírnév,
Nagy érték, ha veled vagyok
Életem célját megtaláltam,
Szemem nem ormokat kutat,
Hogy Jézus alázatod láttam
Most felfelé vezet utam.

