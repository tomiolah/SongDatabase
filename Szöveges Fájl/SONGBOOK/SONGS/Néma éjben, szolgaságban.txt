Néma éjben, szolgaságban

1. Néma éjben, szolgaságban
Bárha görnyedünk:
Föl barátim!
Föl ti bátran!
Kél a reggelünk!


Refrén:
Szép reménység
Boldog álom!
Összetörve már a járom!
A mi nagy szabadítónknak
Hatalma mindent megtehet!
Óh, jertek, benne bízzatok csak!
Adjátok néki szívetek!


2. Bú gyötör bár, könnyek égnek
És sötét az éj:
Véget ér a szenvedéstek,
Hajnal fénye kél!


3. Megutálva ezt a létet,
Annyi vész között:
Hasztalan küzd hős erélyed,
Bús hajótörött!


4. Földre verve újra újra
A vak éjszakán,
Árva lelkünk porba sújtva.
Nem hisz benne már.


5. Ő, ki láncunk összetépte,
Ki megszabadít:
Látja a vak, néma éjbe
Szívünk bánatit!


Refrén:
Szép reménység!
Boldog álom!
Összetörve már a járom!
A mi nagy Szabadítónknak
Hatalmában, oh, higyjetek!
Óh! Jertek, benne bízzatok csak!
Adjátok néki szívetek!

