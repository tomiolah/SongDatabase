Glasul lui Isus ma-mbie

Glasul lui Isus mă-mbie


Glasul lui Isus mă-mbie:
Crucea-ți ia, cu Mine vin&#39;!
Eu răspund cu bucurie:
Toată viața mea ți-o-nchin!


Să-ți urmez vreau totdeauna,
Crucea mea purtând mereu;
Dar pe cale-ntinde-mi mâna,
Luminează drumul meu.


Vreau deci tot să las de-acuma,
Luându-mi crucea, să-ți urmez;
Cu iubire-ntotdeauna,
În iubirea-ți să mă-ncrez.


Știu, e strâmt drumul Golgotei,
Și sunt slab, și sunt fricos;
Este-un drum al suferinței,
Plin de colțuri și stâncos.


Îmi dau viața-ntreagă ție,
Fă din mine ce voiești;
Am drept scumpă avuție
Că Tu, Doamne, mă iubești.


Mâna Ta în cer mi-arată
Locașul cel strălucit,
Ce prin jertfa Ta curată
Pentru mine-ai pregătit.

