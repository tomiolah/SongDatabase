Minden felett egy a kívánságom

1. Minden felett egy a kívánságom:
Úr Jézus, légy az enyém!
Asztalodnál áldozatod látom.
Melyből élet száll belém.
Hadd nézhessem csendben keresztfádat,
Tövisektől vérző, szent orcádat!
Hadd illessem a kezet,
Mely vállalta a sebet!


2. Gyakran látlak szemem előtt téged,
Hogy sírsz lelkünk nyomorán.
Sebeidből földre hullt a véred,
Szomjaztál a Golgotán.
Melletted a lator míg megbékült,
Fejed fölött az ég elsötétült.
Szó nem ejtett oly sebet,
Mint az „Elvégeztetett!&quot;


3. Ó, ne engedd soha elfelednem
Vétkeim és nagy kegyed,
Hogy mikor még bűnben tévelyegtem.
Kerestél te engemet!
Nem gondoltam én még hívó szódra,
Mikor Te már gondoltál juhodra,
S hulló véred váltságán
Megváltottál, szent Bárány!


4. Tied vagyok, Jézus, üdvösségem!
Te is maradj az enyém!
Drága neved a szívembe vésem,
El nem hagylak soha én.
Érted élek, Uram, s véled járok,
A világtól semmit sem kívánok.
Add, hogy ez az áldott frigy
Boldogítson halálig!

