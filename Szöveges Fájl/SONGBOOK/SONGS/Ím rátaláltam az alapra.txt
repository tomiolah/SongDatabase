Ím rátaláltam az alapra

Ím rátaláltam az alapra,
Mely mindig tartja horgonyom.
Nincs is vihar, mely elszakassza
E sziklától a hithajóm!
Jézus ez, ki mozdítlan áll,
/: Ha ég s föld semmiségbe száll! :/


2. Irgalom ez, a vég-nélküli,
Mely minden elmén túlhalad;
Kinek kiterjesztett karjai
A bűnöshöz lehajolnak.
A szíve vérzik érettünk,
/: Jövünk Hozzá, vagy nem jövünk. :/


3. Hogy el ne kárhozzunk örökre,
Isten megadta a segélyt,
Leküldte szent Fiát e földre,
Ki aztán ismét mennybe tért.
Emiatt zörget szüntelen
/: Szívünk ajtaján erősen!. :/


4. Ezen alapnál állok én meg,
Míg itt e földön létezem,
Ezt hirdetem s erről éneklek,
Ezt szólja minden érzetem.
De fent is ez lesz énekem:
/: Mily irgalom, és kegyelem! :/

