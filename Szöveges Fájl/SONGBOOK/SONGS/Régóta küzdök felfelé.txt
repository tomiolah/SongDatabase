Régóta küzdök felfelé

1. Régóta küzdök felfelé,
A krisztusi nagy cél felé,
De egyre visszahúz a bűn,
S visszaesem erőtlenül.


Refrén:
Úgy vágyom látni már a célt,
Amelyet lelkem úgy remélt!
Hozzád jövök, ó, Jézusom.
Segíts elérnem végcélom!


2. Olykor úgy tűnik, győztem már,
S hogy lábam jó talajon áll,
De látnom kell fájdalmasan:
A nagy cél sokkal feljebb van!


3. Fel, egyre feljebb vágyom én;
Ott nyugszom meg csak, menny ölén!
Nem köt már semmi idelenn,
Szebb lesz, ha Jézus megjelen!


4. Ó, hitszemem szemléli már
A hont, amelybe Jézus vár;
És hő imát mond ajakam:
„Segíts, hogy feljussak, Uram! ”

