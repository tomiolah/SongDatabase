Zi de zi, clipită de clipită

1. Zi de zi, clipită de clipită,
Eu primesc sfinte puteri de sus;
Să înving mereu orice ispită
Fiind condus de-al meu iubit Isus.


El, ce-ntrece orice bunătate,
Îmi dă zilnic tot ce-are mai bun
Sunt convins că Domnul știe, toate
Lui mă-nchin și mă supun.


2. Zi de zi, El însuși mă-nsoțește,
Pașii-mi poartă în chip minunat,
Și-astfel orice rău ce-asupra-mi vine
Spre-al meu bine va fi preschimbat;


El, Cel ce este Atotputernic,
Mă păzește cu sfânt brațul Său
Mă-ncred în Cuvântul Său cel veșnic
Și-L urmez voios mereu.


3. Mă ajută-n orice încercare
Să mă-ncred ferm în Cuvântul Tău,
Ca să nu pierd dulcea mângâiere,
Ce-o primesc mereu la sânul Tău.


Mă ajută ca orice durere,
S-o primesc ca și din mâna Ta,
Ceas cu ceas purtat de-a Ta putere
Pân-ajung în țara mea.

