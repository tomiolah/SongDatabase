Óráról órára elmélkedem

1. Óráról órára elmélkedem,
Életben, halálban Jézus velem.
Őreá várok, átadom magam,
Minden órában enyém hű Uram.


Refrén:
Minden órában csak Benne nyugszom,
Életerőt nyújt Ő nékem, tudom.
Őreá várok, átadom magam,
Minden órában velem van Uram.


2. Jézusnál szűnik a könny, fájdalom,
Szívét megérinti a sóhajom.
Ha hívom, meghallja esdő szavam,
Minden órában enyhet ad Uram.


3. Kísértés, próba közt sosem hagy el,
Bánatban vigasztal és felemel.
Bűneim terhét leveszi rólam,
Minden órában gondoz hű Uram.


4. Igazság szép napja felém ragyog:
Jézus küzd értem, és Ő győzni fog.
Veszélyben oltalmam, erős váram,
Minden órában megvéd hű Uram

