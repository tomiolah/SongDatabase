Óh ne búsulj föld árva gyermeke

Óh ne búsulj föld árva gyermeke
Ha körül fog a bajok serege.
Rózsa nyílik a kín töviseken,
Nyugodjál meg az égi végzésen.


Fogadd el a szenvedés poharát,
Ez szépíti meg égi koronád.
Szép szivárvány van égi könnyeden,
Nyugodjál meg az égi végzésen.


Ó ne búsulj, ne légy vigasztalan,
A szenvedés nem segít hasztalan.
Jézus is tűrt, hogy úttörőd legyen,
Nyugodjál meg az égi végzésen.


Az alacsony sorsút meg ne utáld,
Sőt, érette magát az Urat álld.
Reménységed az Istenben legyen,
Nyugodjál meg az égi végzésen.


Légy közönyös az öröm, s bú iránt,
Kövesd Jézust a szenvedő Királyt.
Könnyíthet Ő a te kereszteden,
Nyugodjál meg az égi végzésen.

