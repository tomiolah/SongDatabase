Tékozló fiú, ki messze vagy,

Tékozló fiú, ki messze vagy,
Elhagytad atyád,
Bűnödnek terhe és súlya nagy,
Nincs sehol hazád
Jézus igéje, oh, bárhol élsz,
Néked, oh, most üzen
Kegyelmet találsz, ha visszatérsz,
Ő hív csendesen.


Óh, jöjj haza, tékozló fiú jöjj haza
Óh, jöjj haza, az ajtónál vár az Atya.


Bármily sok a bűnöd és lehet
Karmazsin piros,
Megváltó szent vére tégedet,
Hófehérre mos.
Bármily sok a bűnöd, Ő néked
Szívből megbocsát,
Ölelő karjába, mert szeret,
„Visszavár Atyád.”


Ne szégyelld önmagad, hisz
Ő mindent lát,
Tudja, hogy e világ nem adhat
Mást, csak rongyruhát.
Ne szégyelld előtte még azt sem,
Ha könnyed pereg,
Mondd néki vétkeztem Istenem,
Én Te ellened.


Ha látja arcodat messziről,
Már ujjong szíve,
Mégis csak haza jött, visszatért
Az Ő gyermeke.
Készül a lakoma, örvend a ház
És a mennysereg,
Megtaláltatott az a fiú,
Aki elveszett.

