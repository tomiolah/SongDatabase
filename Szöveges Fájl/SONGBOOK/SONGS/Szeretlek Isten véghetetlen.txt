Szeretlek Isten véghetetlen

Szeretlek Isten véghetetlen


1. Szeretlek Isten véghetetlen,
Szeretlek óh csodás valóm,
Dicső neved imádva zengem,
Bár énekem oly elhaló.


2. Mint csepp a tenger, mély ölében
Óh hadd pihenjek kebleden
Hadd mondjam el szívem fohászát
Szeretlek édes Istenem.


3. Epeszt a vágy Uram teérted
Te tiszta lény te szent s örök
Szeretlek hogyha rám mosolyt szórsz
S ha ajkad bűnömért dörög.


4. Imádatom öröm könnyüje
Remegve fénylik a szemem
Míg elsóhajtom hű imámat
Szeretlek édes Istenem.


5. Szeretlek drága lény szeretlek
Neved ragyog szívem egén
Áldó varázsa életemnek
Ez égi láng s ez érzemény


6. S majd akkor is ha hívsz magadhoz
Ha csak te élsz te, mindenem
Óh add, hogy elrebegje ajkam
Szeretlek édes Istenem.

