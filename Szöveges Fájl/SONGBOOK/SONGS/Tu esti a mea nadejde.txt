Tu esti a mea nadejde

Tu ești a mea nădejde


Tu ești a mea nădejde,
Isuse, Domnul meu!
În ceasuri de primejdie
Tu ești Păstorul meu.
În Tine aflu viață,
Odihna Tu mi-o dai,
Cu Tine față-n față
Voi fi pe veci în rai.


De trec prin încercare,
Te rog să-mi dai puteri,
Te rog să-mi dai răbdare
În lupte și-n dureri.
Tu nu ceri niciodată
Ce-i mai presus de noi;
Crezând, ne-ajuți îndată
În grelele nevoi.


De-i calea-ntunecată
Aici pe-acest pământ,
De Tine-i luminată,
Spre tronul Tău cel sfânt.
Acolo-i locuința,
În veci de veci, eu știu,
Acolo mi-e dorința,
Cu Tine-n rai să fiu!

