Ez a szó szeretet

1. Ez a szó szeretet,
Minden nyelvben él,
Legyen Nyugat vagy Kelet,
Észak bár vagy Dél,
Ez a szó Istenről szól,
Mert ez Ő maga,
És hogy így megismerjük,
Eljött Fia.


Refrén:
A szeretet erős,
Nem múlik el,
Nem gerjed haragra,
Gonoszt nem ró fel.
Mindent remél és hisz,
Mindent elvisel.
A szeretet erős,
Soha nem múlik el.


2. Jézus, a mi Mesterünk
Mielőtt eltávozott,
Ránk, tanítványaira
Új parancsot hagyott.
Azt, hogy ahogy Ő minket,
Úgy szeressük egymást,
És hogy Hozzá tartozunk,
Megtudja így a világ.

