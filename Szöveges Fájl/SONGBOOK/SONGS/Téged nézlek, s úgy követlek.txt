Téged nézlek, s úgy követlek

1. Téged nézlek, s úgy követlek,
Jézus Krisztus égi hős!
Kísértésben, félelmemben
Lelkem véled már erős!


Merre járok, dicső zászlód
Kereszt-jele int felém!
Tiéd lettem, Néked tettem
Hűség-fogadalmat én!


2. Öltöztess fel jó fegyverrel,
Bátorítsad szívemet:
Igéd kardja, s hitnek pajzsa
Óvja, védje éltemet!


Küzdelmemben állj mellettem,
Harchoz erőt adj nekem!
Hitben járok, s bizton állok,
Nem hátrálok sohasem!

