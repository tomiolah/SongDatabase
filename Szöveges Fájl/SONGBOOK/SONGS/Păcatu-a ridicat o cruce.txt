Păcatu-a ridicat o cruce

Păcatu-a ridicat o cruce,
Ca-ntins pe ea să fiu doar eu,
Dar, în iubirea Ta, Isuse,
Te-ai răstignit în locul meu.


Isuse-n locul meu ai suferit,
Isuse-n locul meu Tu ai murit
Prin jertfa Ta mi-ai dat,
mi-ai dat deplin
Al mântuirii har divin!


Păcatu-a făurit o cruce,
Să-ndur pe ea blestemul greu,
Dar Tu făcutu-Te-ai, Isuse,
Blestem adânc în locul meu.


Păcatu-a zămâslit o cruce,
Să-i sorb amarul ei mereu,
Dar Tu sorbit-ai tot paharul,
Isuse scump, în locul meu.


Îți mulțumesc adânc, Isuse,
Că slava Ta de Dumnezeu
ți-ai umilit-o pentru mine,
Și-ai dus Tu crucea-n locul meu!

