Tot mai frumoasa esti

Tot mai frumoasă ești


Tot mai frumoasă ești, Iubire,
Din zi în zi, din ceas în ceas;
/:Și dulce-a ochilor privire
Mai limpezită ți-a rămas!/:


Ce trecătoare-s toate, toate:
Și oameni, și-așezări, și legi!
/:Nimic din ce-i acum nu poate
Să treacă veacurile-ntregi./:


Dar Tu, Iubire, Tu ai viața
În veșnicii neprinse-n gând,
/:Și tot mai tânără ți-e fața,
Cu cât trec vecii rând pe rând!/:


Tot mai frumoasă ești, Iubire,
Și fiii Tăi așa-s mereu!
/:Eu nu știu altă fericire,
Dar știu că Tu ești Dumnezeu!/:

