Bun e jugul Tau, Isuse

Bun e jugul Tău, Isuse


Bun e jugul Tău, Isuse,
Voia Ta mult o iubesc;
Cele scrise-n Cartea sfântă
Să m-ajuți să le-mplinesc.
Voia Ta îmi e lumină
Și mă face fericit,
Ea mi-arată a mea vină,
Dar și sângele-ți jertfit.


Voia Ta este ușoară
Pentru cel născut de sus;
Pentru el e Buna Veste
Ce ne-ai dat-o Tu, Isus!
Tu ești, Doamne-a mea tărie,
Și ești pacea mea oricând,
Slava Ta doresc să fie
țelul meu și-ntregu-mi gând.


Din robie grea scăpat-am,
Căci m-a scos Isus Cristos,
Când spre El smerit ‘nălțat-am
Ruga mea de păcătos.
Nu asprime, ci-ndurare
Eu găsit-am la Isus;
Azi, iubirea Ta ce-a mare
Mă îndrumă tot mai sus.


Doamne, Tu ești mângâierea,
Și cu Tine-s fericit.
Tu-mi dai pacea și puterea,
Când sunt trist și obosit.
Dă-mi puteri să caut în Tine
țelul vieții mele-ntregi,
Tu-ai purtat întreaga-mi vină,
Numai Tu mă înțelegi.

