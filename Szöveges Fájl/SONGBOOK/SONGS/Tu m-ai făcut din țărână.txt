Tu m-ai făcut din țărână

1. Tu m-ai făcut din țărână
Și-n adânc mi-ai turnat veșnicia,
/: Dar în mine-o făptură păgână
Zi și noapte își cere simbria :/


2. Nu sunt, Doamne, decât o suflare,
Decât carne cu multe păcate
/: Și Te caut cu dor și oftare
Să-mi dai forma trăirii curate :/


3. Ce-aș ajunge, tot singur pe ape,
Într-o lume de răni și suspine,
/: Dacă nu Te-aș simți pe aproape
Dacă nu Te-aș simți lângă mine :/


4. Eu sunt scurgerea, aburul, clipa;
Sunt doar lutul, iar Tu ești Olarul
/: Ocrotește-mă, Doamne, cu-aripa,
Dăltuiește-mi făptura cu harul :/

