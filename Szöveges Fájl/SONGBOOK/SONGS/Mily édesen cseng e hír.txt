Mily édesen cseng e hír

1. Mily édesen cseng e hír,
Hogy emberré születtél
S Megváltóm vagy nekem!
A Te neved oly kedves,
Oly éltető, üdv-teljes,
Jézus Krisztus, nagy mesterem!


2. A Te erőd hatalmas.
A műved diadalmas!
Mily szent a Te szavad!
Halálod vigasz-teljes,
A véred üdvösséges.
Üdvöm alapja Te maradj!


3. Halálból Te kijöttél,
Dicső életre keltél,
Sírt poklot meggyőztél!
A mennyei sereggel
Dicsően mennybe mentél,
Míg majd mindent lábadhoz vetsz.


4. Ó, mily gazdaggá lettél,
Mikor felemeltettél
Mennyei trónodra!
Téged ottan szolgálnak,
Tisztelnek és imádnak,
Te Isten és ember fia!


5. A Te szavad mily édes,
Neved mily dicsőséges,
Ó, nagy Uralkodó!
Ki ne hódolna Neked,
Ki ne tisztelne téged,
Mint hűséges alattvaló?!


6. A kapukat nyissátok,
Ujjongva fogadjátok
A szívetekbe Őt!
Vonuljon abba áldva
A magasság királya.
Fogadjátok be a Dicsőt!

