Mostmár kinyílt egy szép rózsavirág

Mostmár kinyílt egy szép rózsavirág


Mostmár kinyílt egy szép rózsavirág,
Akit régen várt az egész világ,
Betlehembe kibimbózott zöld ág, Király mennyben méltóság.


Az Úr Jézus ezen kinyílt virág, Örvendezhet ezen egész világ,
Lejött hozzánk benne a menyország, Kínálkozik boldogság.


A bölcsesség széke lett a jászol, Melyből Isten irgalma hozzánk szól,
Itt született nekünk ezen kisded, Aki váltságot hirdet.


Jöjjön ki bűnösnek érzi magát,
Jézusnál megleli boldogságát,
Azért hagyta el Ő méltóságát, Nekünk adja országát.


Nincs Jézusnál személyválogatás,
Nem olyan Ő mint itt e földön más,
Rang és pompa nála nem értékes, Csak szívünk legyen ékes.

