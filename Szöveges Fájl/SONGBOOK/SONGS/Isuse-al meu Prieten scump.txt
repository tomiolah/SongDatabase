Isuse-al meu Prieten scump

Isuse-al meu Prieten scump


Isuse-al meu Prieten scump
Din zorii tinereții,
:/Cu Tine eu călătoresc
Pân’ la sfârșitul vieții/:


În zori de zi, când mă trezesc,
Smerit m-aplec sub cruce,
:/Că-n toată lumea nu găsesc
Un scut mai bun și dulce!/:


Când pe un drum îndepărtat,
Isuse, ești cu mine,
:/Să fie drumul cât de greu,
E-așa ușor cu tine!/:


Când am de suferit un chin,
Tu Doamne-mi dai putere;
:/Să fie-amarul cât de greu,
Îmi ești tu mângâiere./:


Și nu mă tem că voi pieri
În marea de păcate,
:/Căci tu, preabunul meu Isus,
Le-ai biruit prin moarte./:


Tu ești comoara care-ai fost
De mine căutată,
:/Și astăzi nu Te-aș mai lăsa
Nici pentru lumea toată!/:


Căci tu-mi ești ca un Frate bun,
Și-n cânt, și în suspine;
:/Isuse-al meu Prieten drag,
Ce bine-i lângă Tine!/:

