Angyalok nyelvén szólhatok bár

1. Angyalok nyelvén szólhatok bár,
Jóságom folyhat, mint a vízár,
Hitem, reményem bármily nagyok,
Ha szeretet nincsen bennem, semmi vagyok.


2. Ismerjek titkot, rejtélyeket,
Mozdítsak félre nagy hegyeket,
Jövendőt szólni jól tudhatok,
Ha szeretet nincsen bennem, semmi vagyok.


3. Bő kézzel kincsem szétoszthatom,
Testem a tűzre áldozhatom,
Éjjel és nappal tanulhatok,
Ha szeretet nincsen bennem, semmi vagyok.


4. A szeretet oly drága dolog,
Kiknél ez megvan, mind boldogok.
Szenvednek, tűrnek, bármi jöhet,
Szívükben él, s el nem múlik a szeretet.


5. Mindennek egyszer vége szakad,
Semmi e földön meg nem marad.
Hívőknek mégis eltétetett
Három nagy kincs:
Hit, Remény és a Szeretet.

