Îmi pun nadejdea-n Tine

Îmi pun nădejdea-n Tine


Îmi pun nădejdea-n Tine,
Al meu Mântuitor!
Căci la nevoi și bine,
Tu ești al meu Păstor.
Condus de-a Ta lumină,
Prin al Tău ajutor,
Spre casa Ta divină
Neîncetat eu zbor.


Îmi pun nădejdea-n Tine,
Al meu Mântuitor!
Căci la nevoi și bine,
Tu ești al meu Păstor.


O, vina mea fu mare,
Tu mult ai suferit;
Să pot primi iertare,
Tu fost-ai răstignit.
Scăpat sunt pe vecie
Prin sângele-ți cel sfânt,
Slăvită jertfa-ți fie,
În cer și pe pământ!


Și-n suflet de-i furtună,
Tu lângă mine ești.
Glasu-ți iubit răsună,
Tot Tu mă întărești.
Din mâna Ta cea tare
Nimeni nu va putea
Vreodat-a fi în stare
A mă îndepărta.


În Tine-i biruință,
Liber prin Tine sunt.
Și astăzi, prin credință,
Numele-ți sfânt îl cânt.
De trec prin suferință,
Prin Tine-s răbdător;
Trăind azi prin credință,
E drumul meu ușor.

