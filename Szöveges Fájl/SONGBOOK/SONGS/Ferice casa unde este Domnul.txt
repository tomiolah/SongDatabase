Ferice casa unde este Domnul

1. Ferice casa unde este Domnul
Prietenul cel mai binevenit.
Acolo unde dintre toți ce-s oaspeți,
Tu, o, Isuse, ești cel mai iubit.


Acolo toate inimile Îți bat,
Și ochii către Tine sunt țintiți;
Acolo buzele Îți aduc slavă,
Și toți ai casei sunt preafericiți.


2. Ferice casa unde soț, soție,
În al Tău spirit una sunt mereu,
Și de iubirea Ta cuprinși, ei, Ție
Alături stau la bine și la rău.


Când amândoi se sprijină pe Tine,
În orice timp cât de primejdios;
A lor iubire nu se micșorează,
Ci tot mai mult ei Te iubesc duios.


3. Ferice casa unde fii și fiice,
Purtați ei sunt pe mâini de rugăciuni,
Iar voia Ta în toate îi conduce,
Le ești Păstorul ce-i duci la pășuni.


Sunt voitori de Tine să asculte,
Smeriți, supuși și de credință plini,
La tronul Tău ei le aduc pe toate,
Și-apoi cu Tine vor domni-n măriri.

