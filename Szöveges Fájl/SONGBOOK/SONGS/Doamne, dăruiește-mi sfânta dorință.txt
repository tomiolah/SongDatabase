Doamne, dăruiește-mi sfânta dorință

1.Doamne, dăruieşte-mi sfânta dorinţă,
Pace-n inima mea şi pocăinţă; 
Mai multă credinţă, mult să pot lucra 
Râvnă tot spre bine, să pot priveghea.


2.Ajută-mă Doamne, ca să-Ţi mulţumesc,
Dă-mi nădejde multă, și să Te iubesc
Dă-mi să fiu milostiv, dă-mi a Ta frică; 
Dă-mi multă blândeţe, nefăţarnică.


3.Dă-mi simţuri curate, dă-mi să pot răbda;
Dă-mi să-nving pe cel rău prin puterea Ta;
Dă-mi spre cer dorinţă, dă-mi să fiu tot blând,
Dă-mi multă lumină și Duhul Tău sfânt.

