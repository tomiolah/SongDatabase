O, Doamne, a Ta privire sfânta

O, Doamne, a Ta privire sfântă


O, Doamne, a Ta privire sfântă
În noi curată a pătruns.
O, dă-ne-o inimă înfrîntă,
Să nu avem nimic de-ascuns,
Nimic, nimic de-ascuns!


Pătrunde-a noastre simțăminte,
A noastre fapte-al nostru gând,
Și-orice aducere aminte
Sub ochiul Tău să fie-oricând,
Sub ochiul Tău oricând!


Lumina Ta să strălucească
În viața noastră ne-ncetat,
Dorim să nu se mai zărească
În noi nici umbră de păcat,
Nici umbră de păcat!


Cuprinși de-a Ta înflăcărare,
Putem îndemnul să-ți urmăm,
Și să-mplinim vom fi în stare
Minuni, și slavă-n veci să-ți dăm,
Și slavă-n veci să-ți dăm!

