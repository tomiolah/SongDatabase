Jézus hív, halld meg ó lélek!

1. Jézus hív, halld meg ó lélek!
Szavára légy serény!
Nála van az örök élet
S mindaz, mi jó s erény.
Halld, mint szól nyájasan:
Jöjj gyermekem,
Bűnödet, vétkedet elengedem!
Nálam nyugalmat találsz
Mondd, azért még mire vársz?


2. Lásd, hogy mily kedvesen néz rád,
Vár, hogy fogadd szavát,
Szívével közelget hozzád,
Várva bűnös fiát.
Nem látod, nem érzed,
Miként szeret?
Iránta szíved csak hálás lehet
Jöjj, azért fogadd el Őt!
A kedves Üdvözítőt!


3. Jöjj azért, te kedves lélek!
Míg itt a kegyidő.
E földön rövid az élet,
A vég hamar eljő.
Istennek tetszően éld életed,
Jézusnak öröme teljék benned,
S tied lesz az örök lét,
Fogadd hát el nagy kegyét!

