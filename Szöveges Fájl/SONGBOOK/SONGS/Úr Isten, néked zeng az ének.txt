Úr Isten, néked zeng az ének

1. Úr Isten, néked zeng az ének, mert nincsen senki hozzád fogható;
Ím téged dicsér szívem, ajkam, Szellemed által száll fel hálaszóm,
Ó! azt add tennem Krisztus nevében, mi néked kedves, Uram, Istenem!


2. Ó! Atyám, vonjál szent Fiadhoz, hogy Ő meg engem hozzád vezessen;
Ó! éljen bennem Szent Szellemed, és urald szívem, lelkem, értelmem,
Te égi békéd szívem hassa át, és hálaének szálljon fel hozzád!


3. Ím ezt az áldást kérem tőled, s én néked adom szívem, életem;
És valóságban, szellemben száll ó! Uram, hozzád imám, énekem;
Szellemed által emelj fel, Atyám, és dicsőít majd szívem és a szám!


4. A Szellem esd majd értem hozzád, s kimondhatatlan fohászokat mond,
Ő tanít hittel kérni tőled, és biztosít, hogy gyermeked vagyok;
Mert országodnak üdve vár reám, ezért kiáltom: Édes jó Atyám!


5. Ha bízó hittel szól az ajkam, Szellemed által hozzád fordulok,
Te szíved szánó irgalmával a könyörgésemet meghallgatod;
Ha imám szárnyán szívem hozzád száll, meghallgatásra, békére talál.


6. A kérésre Szellemed tanít, az kedved szerint való imádság,
És tudom, Fiad szent nevében te meghallgatod azt, örök jóság.
Én kegyelmedből kapok kegyelmet, mert Fiad által lettem gyermeked.


7. Mily jó azt tudnom, áldott Isten, hogy velem vagy, a Szellem vígasztal;
Mert érzem azt, hogy jó vagy hozzám, és soha nem késel a válasszal,
Sőt kérésemnél többet adsz nekem, mert jóságodnak árja végtelen.


8. Mily jó, hogy ott van Isten jobbján hű Megváltóm és örök szószólóm;
Mert igen s ámen minden benne, mit hitben mond el hő imádságom.
Ím zengjen, Uram, néked dicsőség, hisz tőled jó az örök üdvösség!

