Pásztorunk a Jézus

1. Pásztorunk a Jézus,
Hozzá tartozunk,
Hű ölébe rejtve,
Félni nincs okunk,
Bárhová vezessen,
Csak kövessük Őt,
Járva pusztaságot,
Harmatos mezőt.


2. Pásztorunk a Jézus,
Rája ismerünk,
Hogyha tiszta hangja
Lágyan szól nekünk,
Megpirongat néha,
Édes a szidás,
Ő vezessen minket,
Ő és senki más.


3. Pásztorunk a Jézus,
Meghalt nyájáért,
Mindenik juhára
Hullt a drága vér,
Rajta van pecsétje
Minden gyermekén,
„Lelkem adtam néki,-
Szól- és így enyém.”


4. Pásztorunk a Jézus,
Karja fegyverünk,
Jönne bár a farkas,
Mitsem árt nekünk,
A halál völgyében
Szívünk nem remeg,
Tudjuk, a halált is
Jézus győzte meg.

