Áldjad lelkem, áldjad szellemem

1. Áldjad lelkem, áldjad szellemem,
Mindig áldjad az Urat.
Hálaének drága illata
Az, ha szívemből fakad.


Refrén:
Minden reggel, délben,
Vagy ha jő az est,
Szálljon hálaáldozat.
Áldjad lelkem, áldjad szellemem,
Mindig áldjad az Urat.


2. Krisztus Jézus, Isten Szent Fia
Elhagyta dicső honát,
És mint bárány, mert úgy szeretett,
Értünk adta önmagát.


3. Irgalmas és kegyelmes az Úr,
Vétkeinkre nem tekint.
Nem cselekszik és nem is fizet
Ő a bűneink szerint.


4. Ismer minket és emlékezik,
Tudja, hogy porból vagyunk.
Ám előtte bűnbánó szívvel,
Mindig leborulhatunk.

