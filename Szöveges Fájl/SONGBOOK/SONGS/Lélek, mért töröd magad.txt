Lélek, mért töröd magad

1. Lélek, mért töröd magad
Ezen földnek dolgaiban?
Melyek porrá omlanak
S elhamvadnak mindannyian.
Keresd Jézust, mert egyéb
Rajtad semmi nem segít!


2. Szíved nyugalmat keres,
Hogy némileg enyhet nyerjen;
Életvizéhez siess,
Ott azt megtalálod bőven.
Keresd Jézust, mert egyéb
Rajtad semmi nem segít!


3. Őt keresse csak szemed,
Őt, belsőd indulatával!
Emeld fel a szívedet
A Felséghez, hő imában.
Keresd Jézust, mert egyéb
Rajtad semmi nem segít!

