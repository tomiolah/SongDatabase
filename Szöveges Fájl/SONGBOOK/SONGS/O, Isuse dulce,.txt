O, Isuse dulce,

O, Isuse dulce,


O, Isuse dulce,
dulcele meu Domn,
Ziua treaz și noaptea
suspinând în somn,
Sufletul meu cheamă
chipu-ți mult dorit,
Să simt lângă mine
Mirele-mi iubit.


Cu cât drag,în calea-ți
pasului curat,
Crinii cei mai parfumați
ți-am presărat!
Și de-atâția ani, de seri
și dimineți,
Cu mult dor Te-aștept,
dar nu Te mai arăți!


Nu-s destul de-aprinse-a
dragostei dorinți,
Oare nu-s destule lacrime fierbinți,
Oare nu-i de-ajuns de gata inima,
De mai poți să-ntârzâi
făr’-a Te-arăta?


Nu-s de-ajuns de albi
ai sufletului crini,
Ori acei ce-aștept-atâția-s
de puțini,
Că ale lor chemări și doruri
nu ajung,
De ți-e drumul parcă zi de zi
mai lung?


O, Isuse scump, o, Mire minunat,
Dorul meu Te cheamă
ziua ne-ncetat,
Sufletul meu ars Te cheamă
noaptea-n somn,
Te grăbește, vino,
dulcele meu Domn!

