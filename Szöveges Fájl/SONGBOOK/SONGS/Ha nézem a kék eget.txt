Ha nézem a kék eget

1.Ha nézem a kék eget, virágzó réteket
A suttogó erdőt, leveleket;
Ha nézem a tó vizét, hullámok színét
A magasban hegytetőt,
Minden oly szép!


A szívemből háladal ujjong feléd
Hatalmas Istenem, csak Téged dicsér
Megalkottál mindent, dicső a terved,
És örökké áldott a Te neved.


2. Ha nézem az életem,
Milyen volt régen:
Rút bűnökben jártam,
Kemény volt szívem.


De egy napon megtalált,
Ő eljött hozzám,
Mert értem is meghalt
A Golgotán.


A szívemből háladal ujjong feléd
Hatalmas Istenem, csak Téged dicsér
Megváltottál engem,
Mily szép az élet,
Én örökké áldom a Te neved.

