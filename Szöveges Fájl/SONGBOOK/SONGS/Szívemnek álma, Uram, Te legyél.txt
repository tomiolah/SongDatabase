Szívemnek álma, Uram, Te legyél

Szívemnek álma, Uram, Te legyél;
Bár elmúlik minden, de Istenem él;
Te töltöd be szívemet éjjel-nappal;
És megvidámítasz fénysugaraddal.


Minden bölcsességem Tebenned van;
Az ajkamon igaz szó Te vagy, Uram;
Te jó Atyám vagy, és én fiad immár,
Ím, egy lettem Veled, szent Lelked átjár.


Gazdagság, hírnév: már nem kell nekem;
Te vagy az én kincsem, az örökségem;
A szívemnek trónusán más nem lehet;
Ó, dicső Királyom, vedd méltó helyed!


Győztes Királyom, Te vagy győzelmem;
Te uralj, hogy akaratod meglegyen;
Hadd lássam szent orcád, ha hitpróba ér;
A szívemnek álma mindig Te legyél!

