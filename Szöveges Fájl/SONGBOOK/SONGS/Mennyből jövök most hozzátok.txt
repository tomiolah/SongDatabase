Mennyből jövök most hozzátok

1. Mennyből jövök most hozzátok,
Jó hírt mondok, jer, halljátok,
Boldog örömöt hirdetek,
Méltán repes ma szívetek.


2. A megtartó ma születék,
Kiben vígad a föld s az ég,
Egy ártatlan kis csecsemő,
lelketek üdve lészen Ő.


3. Ez Krisztus, Isten Fia,
ki mennyből földre szállt le ma;
Ő üdvözít, Ő törli el
Világ bűnét szent vérivel.


4. Mit annyi szív epedve kért,
Amit Isten rég megígért,
Ő hozza, Tőle nyerheted
Az üdvöt, örök életet.


5. Óh, én szerelmes Jézusom,
Édes Megváltó Krisztusom,
Vedd fel kegyesen ügyemet,
Tedd magadévá szívemet.


6. Óh, kedves vendég nálam szállj,
Bűnömtől ne iszonyodjál;
Emeld magadhoz hívedet,
Jer, térj be örök szeretet!


7. Tedd hajlékoddá szívemet,
Erősítsd gyenge hitemet,
Hogy el ne felejthesselek,
Sőt örökre dicsérjelek.

