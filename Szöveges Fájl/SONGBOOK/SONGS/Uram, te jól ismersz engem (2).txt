Uram, te jól ismersz engem

1. Uram, te jól ismersz engem, mindent jól lát a szemed.
Valamit gondol a szívem, te mindjárt észreveszed.
Hála tölti be szívemet: szeret az Úr, nagyon szeret.


2. Uram, te könyörülsz rajtam, mert a te irgalmad nagy;
Ha szóra sem nyílik ajkam, megértesz, mert Atyám vagy.
Hála tölti be szívemet: szeret az Úr, nagyon szeret.


3. Uram, te felemelsz engem, amikor gyenge vagyok,
Hitem is megújul bennem, olykor, ha meglankadok.
Hála tölti be szívemet: szeret az Úr, nagyon szeret.


4. Uram, megváltottál engem, értem is ömlött a vér,
Jézus ott fenn a kereszten meghalt a bűneimér&#39;.
Hála tölti be szívemet: szeret az Úr, nagyon szeret.


5. Magam rád bízom egészen, hű Uram, én Istenem,
Örömben, bánatban, vészben te légy nekem mindenem.
Hála tölti be szívemet: szeret az Úr, nagyon szeret.

