Már a napnak vége

1. Már a napnak vége,
Újra este van,
Fenn a mély, nagy égre
Halvány árny suhan.


2. Fényszemét kinyitja
Millió világ,
Álmát kezdi itt a
Kismadár, virág.


3. Jézus azt ki fáradt,
Nyugtasd csendesen,
Kezed áldva tárjad,
Fogd be két szemem.


4. Add, hogy álmaimban
Téged lássalak;
Óvd, ki tengeren van
S zord úton halad.


5. Enyhitsd meg, ki kintul
Tépve fennvirraszt,
Aki bűnre indul,
Térítsd vissza azt.


6. A sötét homályban
Fényes angyalid
Őrizzék kis ágyam
Hószín szárnnyal itt.


7. És ha jő a reggel,
Ébredjek vígan,
frissen, munkakedvvel
Tisztán, boldogan.


8. Szívem, szent Atyádat
és Ő szent Fiát,
S szent Lelkét áldjad
Mindörökre hát!

