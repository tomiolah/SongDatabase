Élted tengerén

1. Élted tengerén, hogyha szélvész dúl,
Beborul az ég, vihar tép vadul,
Zajló hullám ver, hajlik árbocod,
Megtart-e, vagy elszakad a horgonyod?


Refrén:
Nékünk a remény a horgonyunk,
Jézus, a Szikla az oltalmunk,
Hozzáköt a hűség bennünket,
Szeretete óv, célba visz minket.


2. Ha a hullámok árja elborít,
Veszélyt rejt a sok zátony, sziklaszirt,
Meddig bírja még gyönge csónakod,
Megtart-e, vagy elszakad a horgonyod?


3. Vihar csendesül, hullám elsimul,
Tested is kihűl, ajkad elnémul,
Minden úgy lesz-é, amint óhajtod,
Megtart-e, vagy elszakad a horgonyod?


4. Kél a hajnalpír, szemed látja már,
Aranyváros int, fénylő réve vár.
Kiköt-é majd ott viharvert hajód,
Megtart-e, vagy elszakad a horgonyod?

