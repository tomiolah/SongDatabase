Te slăvim Isuse, Doamne

1. Te slăvim Isuse, Doamne, Cel ce-ai fost disprețuit, Pentru noi, ca Miel de jertfă, Chin și moarte-ai suferit. Te slăvim că sus pe cruce Vina noastră ai purtat; Tu ești Domnul, Salvatorul, Cel ce ne-ai răscumpărat!


2. O, ce mare Ți-e iubirea, Miel Divin, crucificat Pentru noi, pe lemnul crucii Tu ai fost făcut păcat; Și murind în locul nostru Cerul Tu ni l-ai deschis, Ne-ai adus în dar iertare, Duhul Sfânt ni L-ai trimis.


3. Laudă, cinste și-nchinare Se cuvine să primești Cântul miilor de îngeri Și al oștilor cerești; Rodul jertfei Tale sfinte Te slăvește pe pământ, Tu, Profet, Preot și Rege, Ești al nostru Domn preasfânt!

