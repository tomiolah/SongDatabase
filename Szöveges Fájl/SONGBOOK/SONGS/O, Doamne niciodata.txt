O, Doamne niciodata

O, Doamne niciodată


O, Doamne niciodată
Nu vreau a Te uita;
Dă-mi inimă curată
Să fac doar voia Ta!
Prin jertfa Ta pe cruce
Sunt astăzi mântuit,
Iubirea Ta mă duce
În raiul mult dorit!


Tu ștergi orice durere
Și întristări și chin,
Deci vreau întreaga-mi vrere
Doar ție să ți-o-nchin!
Cuvântul Tău mi-arată
Ce-s eu și ce ești Tu,
Dar mila Ta bogată
Iertarea îmi dădu!


O, Doamne, către Tine
Se ‘nalță ruga mea,
Mă-nvaț-a face bine,
De-i calea bună, rea!
Și când sfârși-voi calea,
Mă vei întâmpina,
Pieri-va toată jalea
Și-n veci Te-oi lăuda.

