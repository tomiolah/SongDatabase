Meredek és szűk az út

1. Meredek és szűk az út,
Mely visz győzelmünk honába.
Boldog aki odajut,
Mert nem futott az hiába.
Boldog aki jól küzdött,
S ki a bűn le nem győzött.


2. Örök lesz a jutalma,
Ki megmarad végig híven;
Világ el nem csábítja,
És az Úrnak él egészen.
Reményének alapja
A győzelmi korona.


3. Ki meghalt a kereszten,
Üdvösséget szerzett nékünk:
Fölment dicsőségesen,
Várva, hogy utána menjünk.
Jézus keskeny úton járt:
Kövessük mi is nyomát!


4. Testvérek, haladjatok
Bátran e zord pusztán által!
Ébren imádkozzatok:
Isten segít hatalmával!
Aki mindent megtehet,
Jézusban ad győzelmet!

