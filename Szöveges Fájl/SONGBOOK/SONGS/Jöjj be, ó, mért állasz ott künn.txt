Jöjj be, ó, mért állasz ott künn

1. Jöjj be, ó, mért állasz ott künn,
Isten egyszülött Fia?
Várva várlak, nyitva házam,
Nyitva szívem ajtaja.
Jézusom, te hű barát,
Nézd szívemnek nagy baját:
Fájó, kínos seb van rajta,
De kezed meggyógyíthatja.


2. Ó, hogy fáj a bűnnek átka,
S bánt a lelkiismeret;
Ez mardossa kínzó váddal
Éjjel-nappal lelkemet!
Törvényeddel felfedéd
Bűnöm titkos rejtekét;
És azóta nincs nyugalmam,
Szenvedésem kimondhatlan.


3. Minden jó vigasz forrása
Csak te vagy, én Jézusom.
Békét szomjazó lelkünket
Te vezérled jó úton.
Ó, világolj, szép napom,
Hogyha bánat terhe nyom;
Fordítsd hozzám szent orcádat!
Fény, öröm csak tőled árad!


4. Örvendj, lelkem, nézd, az úr jő!
Íme, hogy meghallgatott!
Nézd, feléd tart, menj elébe!
Ó, becsüld meg e napot!
Jer, fogadd be hittel őt,
Ő lesz üdvöd, éltetőd!
Mondd el néki titkos búdat,
Bízzál benne, ő megnyugtat!

