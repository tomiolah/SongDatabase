A nagy Királynak

1. A nagy Királynak, aki vérét,
S éltét népének szentelé,
Örök imádás és dicsőség!
Hirdessük Őt mindenfelé!
Csodált sorba zengjük el,
/: Vérét emeljük dicsre fel! :/


2. Ezt a Királyt szívem meglelte.
Hol másutt, mint a Golgotán?
Sebéből ott folyt lelkem üdve,
Megváltott engem igazán.
Helyettem hordta keresztjét,
/: Érettem adta életét. :/


3. Add mennyei mannádat ennem
És innom örömborodat!
Hogy jóságod sose feledjem:
Jelentsd ki lelkemben magad!
Most itt tartok szent vacsorát,
/: S egykor a mennyben odaát. :/

