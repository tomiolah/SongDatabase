Isuse, dintre toți Te-aleg mereu

1. Isuse, dintre toți Te-aleg mereu,
În orice zi și-n orice clipă,
Căci Tu ești viața sufletului meu,
Și harul care mă ridică.


Refren:
Te-aleg mereu, Te-aleg mereu,
Isus, Mântuitorul meu,
Te-aleg mereu, Te-aleg mereu.


2. Isuse-aleg deplin cărarea Ta,
Din miile de căi din lume,
Și vreau să merg pe ea cât m-ar costa:
Dă-mi Duhul Tău să mă îndrume.


3. Isuse-aleg Cuvântul Tău cel sfânt
Căci numai El e Adevărul,
Ce-mi dă lumină plină pe pământ,
Și-avânt să pot ajunge cerul.


4. Isuse, aleg iubirea Ta de jar,
Din tot ce lumea îmi îmbie,
Ca să-mi aprind al inimii altar,
Să ardă-acum și-n veșnicie.


5. Isuse, din orice Te-aleg mereu,
Și-n orice zi Te știu mai bine,
Căci Tu ești dragul sufletului meu
Alt bun nu-mi vreau
Decât pe Tine.

