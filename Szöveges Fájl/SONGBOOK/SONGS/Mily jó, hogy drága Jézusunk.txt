Mily jó, hogy drága Jézusunk

1. Mily jó, hogy drága Jézusunk
A földre szállt alá,
Hogy gyermek lett, miként magunk,
Terhünk elvállalá.
Könnyet is értünk hullatott,
És tűrte a halált,
Csak Ő szerethet oly nagyon,
A jó gyermekbarát.


2. Még újra s újra visszatér
És zörget szíveden,
Szelíden, majd sürgetve kér:
„Bocsáss be gyermekem!”
Imádat meghallgatja Ő,
Biztatva integet,
Nézd, kincseket kínálva jő,
Mit égből hoz neked.


3. Nem testi szemmel látjuk itt,
A földön járva még,
De ám hitünk, ha föl tekint,
Szent arca int felénk.
Az égi trónon ülve fenn,
Vár ránk dicső Urunk
Kegyelmiből vár ránk a menny,
Ha majd föltámadunk.

