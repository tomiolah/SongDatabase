Stai pe loc și te gândește

1.Stai pe loc şi te gândeşte, 
Unde-alergi aşa grăbit 
Şi nu vrei să te gândeşti, oh! 
Cum va fi al tău sfârşit?


Refren:
Vino astăzi, vino-n grabă, 
Cât Isus te cheamă blând 
Mâine, poate, cine ştie? 
Nu mai eşti pe-acest pământ!


2.Te-ai zbătut prea multă vreme
În ruşine şi-n păcat; 
Scoală, azi şi părăseşte
Tot trecutu-ntunecat!


3.În lumină, frate dragă, 
Liber vei putea trăi,
Ocrotit de Tatăl veşnic
Ce cu drag te va-nsoţi.

