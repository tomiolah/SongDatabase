Jézussal élve mi szép életed

1. Jézussal élve mi szép életed,
Járod a napsugaras hegyeket!
Tőle egy nyomra se távozva el,
Boldog, oh, boldog, ki erre ügyel.


Refrén:
Jézussal élve mi szép életed,
Járod a napsugaras hegyeket.


2. Jézussal élve, keresztje alatt,
Halva a bűnnek és csábjainak!
Boldog, az “én”-t, aki megfeszíti,
Élve az Úrral és élve neki.


3. Jézussal járva, utad fénybe&#39; jár,
Bűn és a sátán nem győznek le már,
Nála a béke a rád váró rész,
Szíved, mit Ő akar, azt tenni kész.


4. Jézussal élve, alázatosan,
Megtelni Lélekkel folytonosan,
Mint ki a Bárány képét viseli,
Egyszerű eszköz, mely szolgál neki.


5. Jézussal élve, szent vére alatt,
Biztosan rejtve, ha éget a nap,
Szívedet Őneki szentelve itt,
Boldogan várva, míg megjelenik.

