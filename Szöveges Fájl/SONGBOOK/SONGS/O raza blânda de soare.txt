O raza blânda de soare

O rază blândă de soare


O rază blândă de soare
Să fiu Isuse-mi spui,
Ce blând pe toți sa-mpresoare,
Vestindu-te oricui.


O rază dorită
Celor ce pace Îți cer,
O rază venită
Chiar de la Tine din cer.


Să strălucesc ca o rază,
Prin Tine să trăiesc,
Lumea în mine să vadă
Că-n Tine m-oglindesc


Cum se zărește-n furtună
O rază printre nori,
Tuturor raza-mi să spună:
“V-aduc frumoase zori!”


Uitând întreaga-mi ființă
Să nu mai fiu nimic,
Vestind oricui biruință,
Deși-s atât de mic.

