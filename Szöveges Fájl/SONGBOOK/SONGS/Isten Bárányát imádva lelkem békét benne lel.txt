Isten Bárányát imádva lelkem békét benne lel

Isten Bárányát imádva lelkem békét benne lel;
Minden bűnöm, minden vétkem drága vére mosta el.


Benne élek s boldog béke tölti el most szívemet.
Ott, hol békét szerzett Isten, én is békét nyerhetek.


Vége lett bűnmardosásnak, mert a drága, tiszta vér
Eltörölt már minden vétket és a lelkem hófehér.


Ez a béke kísér engem szenvedésen, harcon át.
Míg a Bárány fenn a mennyben végnemérő békét ád.


Ott majd színről színre látom őt, ki vándorutamon
Hűségével kísért, védett és megáldott gazdagon.


Ott, Sion szent békéjében zeng a megváltott sereg
Isten Bárányának boldog, áldó hálaéneket.

