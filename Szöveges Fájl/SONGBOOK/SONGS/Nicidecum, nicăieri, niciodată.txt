Nicidecum, nicăieri, niciodată

1.Nicidecum, nicăieri, niciodată,
Gândul meu altui domn nu-l aştern!
În Isus viaţa mea e bogată,
Stea eternă în cerul etern.


2.Nicidecum, nicăieri, nici o clipă,
Nu pot fi fericit fără El.
Lângă El, peste-a morţii risipă
Voi zbura ca un alb porumbel.


3.Nicidecum, nici în foc, nici în moarte,
Despărţiţi de Domnul meu nu-i,
Dacă inima nu mă desparte,
Orice-ar fi, orice-ar fi, sunt al Lui!


4.Vom trăi veşnicii de iubire,
Mii de ani, zeci de mii, mii de mii!
Când o clipă cu El e-o uimire
Ce va fi, ce va fi-n veşnicii!


5.Va veni Prinţul Păcii divine!
Hohotind Îi vom plânge la piept,
Cât mai bate o inimă-n mine
Îl doresc, Îl iubesc, Îl aştept!

