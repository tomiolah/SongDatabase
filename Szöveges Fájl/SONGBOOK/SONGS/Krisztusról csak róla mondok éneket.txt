Krisztusról csak róla mondok éneket

Krisztusról csak róla mondok éneket


Krisztusról csak róla mondok éneket,
Ő, csak Ő hordozta minden vétkemet,
Ő, csak Ő hordozta minden vétkemet.


Bűn szennyezte lelkem s ím befogadott,
Vére árán nyertem bűnbocsánatot;
Vére árán nyertem bűnbocsánatot.


Bűn, halál bilincsét Krisztus törte le.
Így lettem fogolyból Isten gyermeke;
Így lettem fogolyból Isten gyermeke.


Mint királyi gyermek élek föld porán,
Szép örökség vár rám, égi koronám;
Szép örökség vár rám, égi koronám.


Az aranyvárosban lesz lakóhelyem.
Teljes dicsőségben ott örvendezem;
Teljes dicsőségben ott örvendezem.

