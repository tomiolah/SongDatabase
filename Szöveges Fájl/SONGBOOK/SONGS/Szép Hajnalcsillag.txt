Szép Hajnalcsillag

1. Szép Hajnalcsillag tündököl,
Róla igazság, kegy ömöl;
Kihajtott Jesse törzse.
Dávid királynak sarja Ő,
Nincs senki oly szent, oly dicső;


Ő lelkem Vőlegénye!
Kedves, Kegyes, Szép és nyájas,
Nagy, hatalmas, Dús a jóban;
Csodálatos Ő valóban.


2. Legdrágább kincs, szép korona,
Teremtő Isten szent Fia,
Király nagy égi díszben!
Szent Igéd az én örömem,
Aranynál drágább ez nekem;


Hozzád hasonló nincsen.
Hála, Hála, Hozsianna! Égi manna,
Élet kenyér,
Lelkem csak teáltalad él.


3. Tetőled jön a fénysugár,
Mikor lenézel énreám
Kegyes tekinteteddel.
Jézus, Te vagy e drága fény,
Igéd és véred már enyém,


Vezérelsz Szentlelkeddel.
Óvod, Hordod
Védelmedben, Kegyelmedben
Árva éltem;
Megbocsátod minden vétkem.


4. Szép hangú hárfák, pengjetek,
Kórusok, vígan zengjetek
Magasztaló zsoltáron Krisztusnak,
ki köztünk lakott,
Bűnrabságból kiragadott,


S megváltott drága áron!
Csengjen, Zengjen Hálaének
Nagy Nevének Mindörökre,
Mert Ő méltó dicséretre!

