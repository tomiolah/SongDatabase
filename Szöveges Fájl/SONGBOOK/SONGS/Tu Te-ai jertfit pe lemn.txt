Tu Te-ai jertfit pe lemn

Tu Te-ai jertfit pe lemn


Tu Te-ai jertfit pe lemn
Purtând al meu păcat;
Pe cruce-al meu blestem,
Murind, Tu l-ai purtat!
Cu sânge scump m-ai curățit,
Eu ce ți-am dăruit?


Părtaș la suferinți,
Aici, pe-acest pământ,
Mi-ai dat făgăduinți
Și-al Tău preasfânt Cuvânt!
Tu umilit ai pătimit:
Eu cum ți-am răsplătit?


Și tronul Tău ceresc
Supus l-ai părăsit;
Luând chip omenesc,
La moarte ai venit!
Slava din cer ai părăsit:
Eu cum ți-am mulțumit?


Din ceruri mi-ai adus
Iertarea, pacea Ta,
Numele-ți sfânt, Isus,
Veșnic să-l pot cânta!
Cu daruri m-ai îmbogățit:
Eu cum ți-am răsplătit?


Mântuitor, slăvit,
În orice loc, oricând,
De Tin&#39; călăuzit
Să fie-ntregu-mi gând!
În fața Ta mă plec smerit,
Prin Tine-s fericit!

