Ó, maradj kegyelmeddel

1. Ó, maradj kegyelmeddel
Mivelünk, Jézusunk,
Hogy a bűnös világnak
Tőribe ne jussunk!


2. Ó, maradj szent Igéddel
Mivelünk, Megváltónk,
E földi vándorlásban
Te légy útmutatónk!


3. Ó, maradj, Világosság,
Mivelünk fényeddel,
Te vezess a sötétben,
Hogy ne tévedjünk el!


4. Ó, maradj áldásoddal
Mivelünk, Úr Isten,
Szent kegyelmed áraszd ránk
Minden szükséginkben!


5. Ó, maradj oltalmaddal
Mivelünk, hű pajzsunk,
Hogy e világ diadalt
Ne vehessen rajtunk!


6. Ó, maradj hűségeddel
Mivelünk, szent Isten,
Adj erőt, hogy megálljunk
Mindvégig a hitben!

