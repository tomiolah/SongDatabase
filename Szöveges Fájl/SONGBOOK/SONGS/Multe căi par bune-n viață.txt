Multe căi par bune-n viață

Multe căi par bune-n viață,
Toate-atrăgătoare sunt,
Însă calea vieții-i una:
Tu ești, o, Isuse sfânt!


Eu nu mă încred în mine,
În oameni nu mă-ncred,
Mă-ncred numai în Tine,
Cuvântul Tău îl cred;
Urmez doar calea-ți vie,
Nimic, nimic mai mult;
Acum și-n veșnicie,
Cuvântul Tău ascult.


Multe-nvățături, în lume,
Adevărul parcă sunt,
Însă Adevăru-i unul:
Tu, Isus, și-al Tău Cuvânt.


Multe crezuri par să deie
Viață, astăzi, pe pământ,
Dar viața și credința
Tu ești, o, Isuse sfânt.


Numa-n Tine cred, și ție
Mă predau cu tot ce sunt;
Tu-mi ești Cale și Viață
Și-Adevăr, Isuse sfânt!

