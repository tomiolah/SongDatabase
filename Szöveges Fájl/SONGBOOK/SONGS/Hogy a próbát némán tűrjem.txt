Hogy a próbát némán tűrjem

1. Hogy a próbát némán tűrjem,
S mindenben megnyugodjam,
Mások terhét is föl vegyem:
Erre adj erőt, Uram!
Őrizz meg, hogy ne kérkedjem,
Ember kegyét ne keressem;
Tanácsodra figyeljek,
Hűséggel kövesselek!


2. Segíts olyan úton járnom,
Mely az üdvre elvezet,
Minden bajban hősként állnom,
Csendben szolgálnom neved!
Jézus, minden jók adója,
Te légy éltem tanítója!
Nézzek reád szüntelen,
Mindenben, ó, Mesterem.

