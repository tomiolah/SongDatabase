Köszönöm Istenem néked

1. Köszönöm Istenem néked,
Köszönöm szereteted.
Köszönöm, mit adtál nékem,
Köszönöm az életet.
Köszönöm rövid időkig,
Amely oly gyorsan halad,
Köszönöm a hervadt őszt,
Köszönöm a szép tavaszt.


2. Köszönöm a nyíló rózsákat,
A szúró töviseket.
Köszönöm a keskeny utat,
Rajta a göröngyöket.
Köszönöm a fáradt felhőt,
Ha befedi egemet,
Köszönöm a titkon hulló
Sok-sok fájó könnyeket.


3. Köszönöm a szent Igédet,
Köszönöm a Bibliát.
Köszönöm nagy kegyelmedet,
Köszönöm a Golgotát.
Köszönöm a kínkeresztet,
Köszönöm a drága vért,
Köszönöm, hogy szent Fiadat
Áldoztad az üdvömért.


4. Köszönöm, hogy gondod van rám,
Köszönöm jóságodat.
Köszönöm a kedves otthont,
Köszönöm hajlékodat.
Köszönöm, hogy imádhatlak,
Köszönöm az éneket,
Köszönöm az örök éltet,
Köszönök mindent neked!

