Majd ha egykor utam végén

1. Majd ha egykor utam végén
Szép hazám megláthatom.
Jó Atyámnak dicstrónjánál
Koronámat megkapom.
Üdvözültek dicsben zengnek,
Ott dicsérő éneket.
Angyalokkal énekelni,
Tudom én is ott leszek.


Ref.
Nemsokára visszavárjuk,
Jézus újra visszajön.
Égi fényben mind meglátjuk
Megjelenni felhőkön.
Nem sokáig kell már várni,
Megígérte, jönni fog.
Gyöngykapuban látjuk újra,
Atyánk trónja ott ragyog.


2. Míg e földi létben járok,
Vágyom Néki élni itt.
Kéz a kézben nem kell félnem,
Ő a bajban megsegít.
Tudom, vándorutam egyszer,
Kánaánba felvezet,
Fény honába Megváltómmal.
Akkor én is ott leszek.

