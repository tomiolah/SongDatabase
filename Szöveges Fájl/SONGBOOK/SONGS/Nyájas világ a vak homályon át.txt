Nyájas világ a vak homályon át

1. Nyájas világ a vak homályon át, Vezess tovább!
Lelkem sovárgja távol otthonát, Vezess tovább,
Még köd gomolyg a messze téreken,
Csak egy lépést mutass s elég nekem.


2. Nem mindig kértelek dicső Uram,
Hogy így vezess,
Magam kerestem, választám utam
De most vezess!
Élveztem a napot és büszke gőg
Töltött be, Oh, feledd a múlt időt!


3. Erőd vezérelt eddig és hiszem,
Az visz tovább,
Kövess vadonban tajtékzó vízen, Vak éjen át;
Ha kél a nap, fényparton várnak ott
A réges-rég elvesztett angyalok.

