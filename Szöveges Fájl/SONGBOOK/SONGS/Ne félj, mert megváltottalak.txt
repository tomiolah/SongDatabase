Ne félj, mert megváltottalak

/:Ne félj, mert megváltottalak, neveden szólítottalak,
Karjaimba zártalak, örökre enyém vagy.:/


Viruló réteken át, hűs forrás felé vezetlek
Pásztorod vagyok, elveszni senkit sem hagyok,
Karom feléd tárom, kiárad áldásom.
Nem rejtőzöm el, szívem a szívednek felel,
Amikor úgy érzed, nyomaszt az élet.


/:Ne félj, mert megváltottalak, neveden szólítottalak,
Karjaimba zártalak, örökre enyém vagy:/.


Nem taszítalak el, amikor vétkezel.
Irgalmat lelsz a szívemben, örök feléd a hűségem,
Amerre jársz védlek, nyomodban lépek.
Nem rejtőzöm el, szeretet lángom átölel,
Ne félj, ha éjben jársz, hidd, hogy a fény vár rád!

