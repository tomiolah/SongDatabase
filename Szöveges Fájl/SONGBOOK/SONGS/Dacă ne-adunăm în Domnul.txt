Dacă ne-adunăm în Domnul

1. Dacă ne-adunăm în Domnul,
Dacă-avem al Lui Duh Sfânt
Dacă inimile noastre
Una-n părtășie sunt,
Dacă-avem a Lui iubire
Dacă-avem al Lui sfânt țel,
/: Atunci, orișicând ne strângem este între noi și El :/


2. Atunci, Tatăl ne ascultă
Tot ce-I cerem, fericit
Atunci Fiul ne-nsoțește
Prin cuvântul Lui sfințit;
Atunci Duhul ne îndrumă
În tot lucrul Său deplin,
/: Și-ntre noi se vede rodul, sfânt și dulce și divin :/


3. Dar când fără unitate
Și iubire ne-adunăm,
Când nici dor, nici părtășie
Nu avem și nu căutăm,
Când trăim păcate-ascunse,
Când ni-i gândul mânios
/: Atunci în zadar ne strângem ne-adunăm fără Hristos :/


4. Dumnezeule ai milă,
Nu lăsa-ntre noi nicicând
Lipsa Ta și nelucrarea
Duhului ceresc și blând,
Nu lăsa-ntâlnirea noastră
Fără dragoste și har,
/: Ca să nu ne fie lupta și-alergarea în zadar :/

