Vreau să-i iubesc pe frații mei!

Vreau să-i iubesc pe frații mei
Cu tot ce am în piept mai sfânt,
Vreau să doresc tot ceru-n ei,
/: Dar să-i iubesc :/ /: așa cum sunt :/


Vreau să iubesc pe frații mei
Cu care veșnic
în lumină voi fi sus.
Văzându-L pe Isus în ei,
Să-L simt cu-adevărat
în mine pe Isus.


Vreau de-opotrivă să adun
Și rodu-ntreg și spicul frânt
Căci și Isus mă vrea mai bun,
Dar /: mă iubește :/ /: așa cum sunt :/


Când frații mei au răni ce dor,
Să-mi fie brațul mai sfios
Să nu apăs în rana lor,
Căci /: nu eu vindec :/,
Ci Hristos, Isus Hristos.


Noi prin Isus am fost iertați
Ca să iertăm și noi oricui,
Dar dacă nu iubim pe frați
/: N-avem în noi :/ /: iertarea Lui :/


Și dacă azi umblăm stingheri
Și nu avem un singur grai
De-om fi așa și sus în cer,
/: Va fi un iad :/ /: și nu un rai :/

