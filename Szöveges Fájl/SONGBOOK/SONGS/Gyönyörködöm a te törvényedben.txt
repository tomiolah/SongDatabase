Gyönyörködöm a te törvényedben

Gyönyörködöm a te törvényedben


Gyönyörködöm a te törvényedben, szent parancsolataidat szeretem
Mindenek felett egész éltemben. Én kezeimet készen felemelem
A te kedves parancsolatidra és én azokról beszélek mindenha.


Jól meggondolom az én utamat, hogy a jó útról el ne tévelyedjem:
Arra vezérlem minden gondomat, bizonyságidra lábamat térítem.
Igen sietek, nem késem semmit, hogy megtarthassam szent parancsolatid.


Jómra lett nékem, hogy megalázál, hogy megtanuljam a te törvényedet,
Min igyekezem nagy óhajtással. Aranyt, ezüstöt és egyéb effélét,
Mit az emberek nagyra becsülnek, törvényedhez képest tartok semminek.

