Halld az angyalujjongást

Halld az angyalujjongást


1. Halld az angyalujjongást, zeng az Istengyermekről;
Teljes békét hozott, lásd, Isten és ember közt.
Dalra kelj, te földi nép, angyalokkal hadd dicsérd,
Dicsérd az Isten szent Fiát, drága újszülött királyt.
Refr.: Halld az angyalujjongást, Jézus Krisztus itt van, lásd!


2. Krisztus, kit imád a menny, Úr a nagy világ előtt;
Köztünk íme megjelent, szent szűz az, ki szülte őt.
Istensége testen át nyilvánította magát,
Portestünket vette fel Jézus, ki Immánuel!
Halld az angyalujjongást, Jézus Krisztus itt van, lásd!


3. Üdv a békét szerzőnek, nap ő, s megvilágosít;
Ő az élte mindennek, s bűntől gyógyít mindenkit.
Ő jött, hogy meg ne haljunk, s azért, hogy feltámadjunk;
Született, hogy szülessünk, s Szent-Szellemet vehessünk!
Halld az angyalujjongást, Jézus Krisztus itt van, lásd!


4. Jöjj hát, népek vágya, jöjj, alázatos szívünk lakd;
Asszony magva bennünk kelj, s taposd fejét kígyónak.
Ádám képét töröld el, helyébe arcod vésd fel,
Új Ádámot felülről szeretettel építs föl.
Halld az angyalujjongást, Jézus Krisztus itt van, lásd!

