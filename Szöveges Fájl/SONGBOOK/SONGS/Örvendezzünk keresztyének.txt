Örvendezzünk keresztyének

1. Örvendezzünk keresztyének,
Érettünk jött Jézus le,
Hogy elvesztett életünket
Mindörökre megmentse.
Zengjen szívünk forró hévvel,
Hadd, zúgjon az ének,
Hogy Jézusunk kegyelmével
Megkeresett minket.


2. Énekeljünk örvendezve
Jézus csoda tettéről.
Hogy bűnünket eltörölte,
Új életre keltve föl,
Zengjen szívünk forró hévvel,
Hadd, zúgjon az ének!
Hisz Jézusunk szent vérével
Szabaddá tett minket.


3. Hirdessük hát jertek, jertek,
Jézus örök hatalmát,
Hogy a bűn és halál felett
Teljes győzelmet ad.
Zengjen szívünk forró hévvel,
Hadd, zúgjon az ének!
Mert Jézusunk szent vérével
Üdvözített minket.

