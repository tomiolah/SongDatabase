Tiszta égi béke, amit Isten ád

Tiszta égi béke, amit Isten ád


1. Tiszta égi béke, amit Isten ád,
Árad szent folyamként itt a földön át.
Mély és gazdag árja ömlik éj s napon:
Ellenállhatatlan, csodás hatalom.
Béke, mit az Úr ad, béke, tiszta, mély,
Lelkemről te bút, bajt, gondot elvettél.


2. Hogyha e folyamban lelkem elmerül,
A gonosz hatalma engem elkerül.
Habja minden gondot messze elragad,
Tiszta égi békét, szent nyugalmat ad.
Béke, mit az Úr ad, béke, tiszta, mély,
Lelkemről te bút, bajt, gondot elvettél.


3. Bárhogy váltakozik itt az éj s a nap,
Boldogságom napja folyvást fönnmarad.
Béke árja hordoz, rám a nap ragyog,
S ajkam egyre zengi: mily boldog vagyok.
Uram benned rejlik béke, tiszta, mély,
Lelkemről te bút, bajt gondot elvettél.

