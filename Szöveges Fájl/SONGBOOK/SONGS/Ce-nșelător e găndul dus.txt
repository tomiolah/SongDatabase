Ce-nșelător e găndul dus

1.Ce-nșelător e gândul dus 
De către cer către pământ
|: Acestea parcă sunt, dar nu-s 
Acelea parcă nu-s, dar sunt :|


2.Ce-adevărat e gândul pus 
Mai mult spre cer ca-nspre pământ
|: Acestea parcă sunt, dar nu-s 
Acelea parcă nu-s, dar sunt :|


3.Ești înțelept de ți-ai adus 
Comori spre cer, nu spre pământ
|: Aicea parcă sunt, dar nu-s 
Acolo parcă nu-s, dar sunt :|


4.Dar ești nebun când la apus 
N-ai nici în cer nici pe pământ
|: Pe-acestea ți le-ai strâns și nu-s, 
Pe-acelea nu le-ai străns și sunt :|


5.De câte ori ți s-a tot spus 
Dar tu privești doar în pământ
|: Ce nu vezi azi tu crezi că nu-s, 
Ce parcă vezi le crezi că sunt :|


6.O, când din fața lui Isus 
Vei fi-alungat fără cuvânt,
|: Cum ai să vezi c-acestea nu-s, 
Cum ai să crezi c-acelea sunt! :|

