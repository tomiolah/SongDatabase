Tudjátok-é ti harcolók

1. Tudjátok-é ti harcolók,
Ki védi, őrzi meg a hont?
Talán a harcra kész sereg,
S az öldöklő rémfegyverek?


2. Talán a délceg paripák
Nyerik meg nekünk a csatát?
Netán a szörnyű tűz eső,
És elme, mely gyors cselvető?


3. Tudjátok-é ti harcolók
Ki védi, őrzi meg a hont?
Az alkotó nagy Istenünk,
Ha Ő velünk, ki ellenünk?


4. Azért felé tekintsetek,
Adjátok néki szívetek,
S amint az Ő igéje szól,
Kövessétek azt mindenhol.


5. A szeretett heve legyen
Hős kebletekben szüntelen
Igazság és a szeretet
Megóv a rossztól titeket.


6. Ha minket nem őriz az Úr,
Minden erőnk a porba hull
A lelki fegyvert fel tehát
S biztos megnyerjük a csatát.

