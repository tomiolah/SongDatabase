Beh régen vérezel

1. Beh régen vérezel, szegény magyar!
Fegyvernek éle s bűnöd átka mar.
/:Remegve kérdem: Tán már el se jő
A gyászos múlt után a jobb jövő:/


2. De Jézusom szelíd feddőn felel:
„Kicsiny hitű, miért kételkedel?
/:Én úr vagyok vész és vihar felett
,, Hozzám kiálts, magyar, s megmentelek”:/


3. Hozzá kiálts magyar s megment az Úr
A réginél, meglásd, jobb lesz az új,
/:Csak bűnös, önző, tépett életed
Megváltó Jézusod kezébe tedd:/


4. Amit vétkeztél, megbocsátja azt,
A sok tövisből mind rozsát fakaszt,
/:Terhed saját vállára átveszi,
Áldást adó kezét meg rád teszi:/


5. Termő talaj lesz ősi lelked is,
Termő talaj lesz hősi lelked is;
/:Amíg abban növekszik búza, rozs,
Az Ige terem ebben százszorost:/


6. A most terád fogát fenő
Vad ellenség hozzád tanulni jő
/:Te, mert nyerél, adsz is bocsánatot,
Lelkednek kincseit tovább adod:/


7. Mint sziklagát éltél egy ezredet,
Vad ár paskolt, rongált és rengetett,
/:Ha Jézus újra épít, akkoron,
Leszel dicső világítótorony:/


8. Beh régen vérezel szegény magyar,
Fegyvernek éles s bűnöd átka mar:
/:De sok bajodnak véget vetni jő
Jó Jézusod s vele jobb jövő:/

