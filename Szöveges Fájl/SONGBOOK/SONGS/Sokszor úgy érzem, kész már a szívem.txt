Sokszor úgy érzem, kész már a szívem

1.Sokszor úgy érzem, kész már a szívem
Azt tenni néked, amit szeretsz.
Tudok szeretni, csak benned bízni,
Te vagy az Úr a szívem felett.


De be kell látnom, hogy ez csak álom,
Magamat rútul ámítgatom.
Ha nem élsz bennem, kár bármit tennem,
Mit ér a látszat, ha nincs tartalom.


2.Krisztus az élet, nélküle élted
Hiába éled, nincs győzelem.
Elkeseredhetsz, megkönnyebbülhetsz,
Megmarad mégis a gyötrelem.


Magadtól várod megváltozásod,
Én is úgy hittem, hogy ez lehet.
Újból és újból most be kell látnom,
Nékem az élet csak Krisztus lehet.


3.Ó, milyen boldog, ki minden dolgot
Tőled vár, ő csak eszköz marad.
Te szeretsz benne, és bármit tenne,
A szíve mindig Tiéd marad.


Az örök élet már itt miénk lett,
Kik befogadtuk szent szavadat.
Elmondjuk bátran, mindent kizártan:
Boldogság, béke csak Te benned van!

