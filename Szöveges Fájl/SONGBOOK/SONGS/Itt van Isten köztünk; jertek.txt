Itt van Isten köztünk; jertek

Itt van Isten köztünk; jertek


Itt van Isten köztünk; jertek őt imádni, hódolattal elé állni.
Itt van a középen: minden csendre térve őelőtte hulljon térdre.
Az, aki hirdeti s hallja itt az igét: adja néki szívét!


Itt van Isten köztünk: Ő kit éjjel-nappal angyalsereg áld s magasztal.
Szent, szent, szent az Isten! Néki énekelnek a mennyei örök lények.
Halld Urunk, szózatunk, ha mi semmiségek áldozunk tenéked!


Elvetjük magunktól mindazt ami hívság, ami bűnös gyönyör, rabság.
Itt van célunk, tervünk, testünk, lelkünk, éltünk, mindent szent kezedbe teszünk.
Légy te csak egy magad Istenünk, Királyunk: téged kell imádnunk!


Csodálatos Felség, hadd dicsérlek téged: hadd szolgáljon lelkem néked!
Angyaloknak módján színed előtt állván bárcsak mindig orcád látnám!
Add nékem mindenben te kedvedben járnom, Istenem, Királyom!


Általjársz te mindent: rám ragyogni engedd életadó szent Szellemed!
Mint a kis virág is magától kibomlik, rá ha csöndes fényed omlik:
Hagyd, Uram, vidáman, fényességed látnom s országod munkálnom!


Egyszerűvé formálj belső, lelkiképpen. Békességben, csöndességben.
Tisztogasd meg szívem: tisztaságod lássam szellemben és igazságban.
Szívemmel mindig fel- szállhassak sasszárnyon: csak te légy világom!


Jöjj és lakozz bennem: hadd legyek már itt lenn szent helyeddé szívem, lelkem!
Mindig közellévő: Jelentsd magad nékem, téged dicsőítsen szívem.
Már itt lenn mindenben csakis téged lásson, leborulva áldjon!

