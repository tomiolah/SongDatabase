Hány hívő érte el az égi célt

Hány hívő érte el az égi célt,
Hű volt, kitartott, harca véget ért.
Ó! Atyánk, áldva légy e szentekért!
Halleluja! Halleluja! Halleluja!


Kőszáluk, váruk voltál szüntelen,
Míg tartott itt lenn a nagy küzdelem.
Fény voltál, csillag a vak éjjelen.
Halleluja! Halleluja! Halleluja!


Bár vívná harcát minden gyermeked
Oly híven, bátran, mint e győztesek
És velük zengné majd az éneket
Halleluja! Halleluja! Halleluja!


Zeng még az ének, bár a könny pereg,
Míg Krisztus napja győz az éj felett
És akkor eggyé lesz a két sereg:
Halleluja! Halleluja! Halleluja!


Jő minden tájról, együtt énekel
És együtt ujjong, együtt ünnepel
Ó! hálaének, szállj az égbe fel!
Halleluja! Halleluja! Halleluja!

