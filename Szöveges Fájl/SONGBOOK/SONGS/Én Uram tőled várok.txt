Én Uram tőled várok

1. Én Uram tőled várok,
Naponta jó tanácsot,
Te mindent megtehetsz.
Hatalmas művedben,
Nincs nálad lehetetlen,
Bár sújtasz, mégis fölemelsz.


2. Mit használ aggódásom,
Mit ér fáradozásom
S a kínos fejtörés?
Az Úr átsegít vészen,
Ráhagyatkozik szívem,
Karjában nem bánt rettegés.


3. Más engem nem is érhet,
Csak mit felőlem végzett,
És az üdvös nekem.
Legyen meg akaratja!
Ő javamat akarja,
Megnyugszom benne teljesen.


4. Ha vinni kell keresztem,
Azt készséggel cselekszem,
S nem zúgolódom én;
Hisz olyan baj nem érhet,
Melyen át nem segíthet,
Akármi gát kerül elém.


5. Bízzál az Úrban,lelkem,
És légy övé egészen,
Hiszen ő alkotott!
Így aztán bármi érjen.
Atyád ott fenn az égben
Segít,s tanácsot ád legott.

