Ó, drága kegyelem

1. Ó, drága kegyelem,
már Jézusé vagyok,
Kigyúltak számomra
a reménycsillagok.
Az arcom felderült,
meggyógyult a szívem,
Lelkemben béke van,
örömem végtelen.


Refrén:
/: Már Jézusé vagyok,
Most Jézusé vagyok.
Zengjen hát énekem,
Övé vagyok!:/


2. Ó, drága kegyelem,
már Jézusé vagyok,
Eltűnt a fájdalom,
elszálltak a bajok.
Nem gyötri lelkemet
vétek és félelem,
Jézus megtett mindent
értem a kereszten.


3. Ó, drága kegyelem,
már Jézusé vagyok,
Szolgálom szívesen,
Hozzá hű maradok.
Boldogan hordozom keresztem,
mert tudom,
A mennyben győztesen
arcát megláthatom.

