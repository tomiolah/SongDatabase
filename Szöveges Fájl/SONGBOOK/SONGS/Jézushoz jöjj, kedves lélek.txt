Jézushoz jöjj, kedves lélek

1. Jézushoz jöjj, kedves lélek,
Halljad, Ő hív tégedet!
Jöjj csak Hozzá, bármi bánt is,
Benne nyugtod megleled!
Jöjj fáradtan, megterhelten,
Terhed bármily nagy, nehéz!
Minden bajtól megment téged,
/: Még ma jöjj, ó, jöjj, ne késs! :/


2. Jézushoz jöjj, terhe könnyű,
És igája nem nehéz!
Nála béke, öröm vár rád,
Tűnik bú, gond, kétkedés.
Jöjj csak bátran, téged is hív,
Kedvesen szól, halljad Őt!
Jöjj az égi lakomára,
/: Jöjj ma még, jöjj mielőbb! :/


3. Jézushoz jöjj, megbocsát Ő,
Meghalt minden bűnödért!
Kegyelmet csak Nála nyerhetsz,
Érted ontott drága vért.
Bár a lelked titkon retteg,
Talán vádol bűntudat,
Minden vétked megbocsátja,
/: Vigaszt, békét, enyhet ad. :/

