A bătut la ușa ta cineva

1.|: A bătut la uşa ta cineva ...
Şi n-a răspuns nimenea :|
În tăcerea negrei nopţi 
Stă un om şi plânge ...|: 
Faţa Lui e numai răni,
Pieptul numai sânge :|


2.|: Cine eşti, străin pribeag? Cine eşti?
De-al cui dor tu pribegeşti? :|
Pentru cine Te-au brăzdat 
Bice fără număr?
|: Ce povară Ţi-a lăsat 
Rana de pe umăr? :|


3.|: ”Eu sunt Robul ce slujesc tuturor ...
Un om al durerilor :|
Nimeni plată nu Mi-a dat
Numai spini şi ură,
|: Numai roşii trandafiri 
Pieptul Mi-l umplură :|


4.|: Eu sunt Pâinea ce S-a frânt lumii-ntregi
Şi sunt vinul noii legi! :|
N-am venit să plâng în drum
Răni usturătoare ...
|: Plâng pe cei ce pierd acum
Ultima chemare ...” :|


5.|: A bătut la uşa ta cineva ...
O, deschide-I, nu mai sta! :|
Nu-L lăsa să plece trist ...
Poate niciodată
|: Mâna Lui la uşa ta 
N-are să mai bată :|

