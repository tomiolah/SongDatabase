Glasul Tau ma cheama

Glasul Tău mă cheamă


Glasul Tău mă cheamă
Să mă-ntorc mereu,
Ca s-ascult de Tine,
Dumnezeul meu.
/:Vrei să-mi dai dulceața
Păcii Tale iar,
Ca să-mi fie viața
Odihnită-n har./:


Ochiul Tău veghează
Blând asupra mea,
Și m-ajută-n clipa
De-ncercarea grea.
/:Tu îmi torni în suflet
Noi puteri și-avânt,
Ca s-ascult în totul
Viul Tău Cuvânt./:


Harul Tău mă umple,
Când alerg spre cer,
Și mă încălzește
Prin al lumii ger.
/:Doamne, pentru toate
Vin să-ți mulțumesc!
Sunt al Tău și pururi
Vreau să Te slăvesc!

