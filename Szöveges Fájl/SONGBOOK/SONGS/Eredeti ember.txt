Eredeti ember

Hol az a szó,
Ami bemutatná szépséged?
Melyik az a dal,
Amely tisztán dicsér téged?
Van-e olyan illat, ami hasonlít?
Hol az a tükör, ami nem torzít,
Ha Téged kell bemutatnia,
Jézus, Isten Szent Fia?


Szemedbe nézek, és látom,
Benned teljesült az álom,
Amit rólam terveztél,
Mikor megteremtettél.
Átölelsz újra,
Én meg válladhoz bújva
Elmerülök Benned,
Vagyok, aki mindig is voltam:
Eredeti ember.

