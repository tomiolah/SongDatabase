Ébredj, keszülj fel, ó, lélek

1. Ébredj, készülj fel, ó, lélek,
Íme, jő a Vőlegényed!
Égő lámpád vedd kezedbe,
Gyúljon lángra hited fénye!
Jön, hogy hívjon lakomához,
Áldott égi asztalához.
A menny és föld Ura vár rád:
Ím, zörgeti szíved zárát.


2. Siess, mindent félre téve,
Égi Uradnak elébe!
Ajtód előtt már oly rég áll,
Békét, üdvösséget kínál.
Tárd ki alázattal szíved,
És szent vággyal, hittel kérjed:
Uram, jöjj be, maradj nálam,
Tisztítsd ki most lelki házam!


3. Lelki szomjtól elgyötörve
Jövök, Uram, Teelébed.
Éhség kínja mardos, éget,
Boldog nem vagyok, csak Véled.
Táplálj égi szent mannával,
Tölts be Igéd áldásával!
Itass öröklét vizéből,
Ments meg súlyos ínségemből!


4. Jézus, ki hívsz vendégségbe,
Ne nézz temérdek bűnömre!
Méltass asztalodhoz engem,
Engedd kegyelmed ízlelnem!
Add rám menyegzős ruhádat,
Hogy befödje sok hibámat!
Vacsorádhoz így leülve,
Véled leszek szent egységbe&#39;.

