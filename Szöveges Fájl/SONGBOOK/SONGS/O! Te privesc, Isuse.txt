O! Te privesc, Isuse

O! Te privesc, Isuse


O! Te privesc, Isuse,
pe cruce răstignit,
În suferinți nespuse,
de oameni chinuit.
De răni ți-e fruntea plină
și trupul tot ți-e frânt
Deși n-ai nici o vină.
Tu ești cu totul Sfânt.


O! Jertfa-ți glorioasă
ne-arată deslușit
Cât lumea păcătoasă
de mult Tu ai iubit.
Tu m-ai iubit pe mine,
pe toți Tu i-ai iubit,
Și-n locul lor, de voie,
să suferi ai primit.


Noi meritam osânda,
dar Tu prin suferinți
Ai câștigat izbânda,
făcuta-I din noi sfinți.
Noi meritam ocara
și al mâniei foc,
Dar Tu-ai purtat povara
bătăilor de joc.


Cu ce-am putea răspunde
acum la jertfa Ta?
Să Te urmăm oriunde
cu toată dragostea.
Să Te iubim pe Tine,
cu Tine priveghind,
Făcând tot timpul bine,
venirea Ta grăbind.

