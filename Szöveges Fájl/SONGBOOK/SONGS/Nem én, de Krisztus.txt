Nem én, de Krisztus

1. Nem én, de Krisztus,
Ki bennem él;
Ajkam mindig Róla beszél.
Hisz Ő a legkedvesebb Vezér,
Csodáival dicsekszem én.


Refrén:
Nem én, de Krisztus, ki bennem él,
Dicső megnyugvás ez nekem,
Így szívem folyton új dalt zenél
S mindig szent nevét dicsérem.


2. Nem én, de Krisztus,
Ki bennem él;
Csodás irgalma elborít;
Nálam, eltévedett bűnösnél,
Kegyelme helyet biztosít.


3. Nem én, de Krisztus,
Ki bennem él;
Vérével megszentel, megvéd;
Szívem még a haláltól se fél,
Ha érzem dicső szerelmét.


4. Nem én, de Krisztus,
Ki bennem él;
Lelkemben hordom bélyegét,
Örök tavaszba fordult a tél,
Érzem rügybontó melegét.

