Szent vagy, szent vagy örök Isten

1. Szent vagy, szent vagy örök Isten,
Mindöröktől fogva szent.
Benned semmi vétek nincsen,
Lényed minden bűntől ment.
Alkotásod számtalan,
Mégis mind jó, hibátlan.
Jobbod dicső erejével
Folyton jó dolgokat mivel.


2. Szent vagy, Isten; s rendelésed,
Hogy mi is legyünk szentek.
Bűn útjára aki téved,
Trónodnál nem állhat meg.
Jóban kedvedet leled,
Ám a rosszat megveted.
Bűneit ki el nem hagyja,
Orcád fényét nem láthatja.


3. Hogy megválts a bűntől minket,
Szent Fiad küldéd nekünk.
Tisztogasd meg értelmünket
Általa, nagy Istenünk!
S mint ahogy megígérted,
Add nekünk Szentlelkedet,
Hogy elménket igazgassa,
S megtanítsa igazságra!

