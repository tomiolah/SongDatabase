Isuse, Numele Tau sfânt

Isuse, Numele Tău sfânt


Isuse, Numele Tău sfânt
Mi-e viața-n fiecare clipă,
Ca să mă ‘nalț de pe pământ,
El mi-e îndemn, avânt și-aripă.


Numele Isus, Isus e-ntregul har,
Frumusețea Lui e fără de hotar.
Dumnezeu întreg prin
El îmi e adus,
Binecuvântat să fie-n veci Isus!


Isuse, Numele Tău drag
E taina care-mi dă putere
Să-nfrâng ispitele șirag
Și valurile de durere.


Isuse, Numele Tău scump
Mi-e dragoste și odihnire,
Și lanțuri de-ntuneric rup,
Când caut în El adăpostire.


Isuse, Numele-ți frumos
Întrece orice cunoștință,
Prin El mi-aduci tot cerul jos
Și noi puteri de biruință.


Prin Numele Tău strălucit
Am tot: și azi și-n veșnicie
Mă-nchin, Isuse, umilit,
O, slavă, slavă, slavă ție!

