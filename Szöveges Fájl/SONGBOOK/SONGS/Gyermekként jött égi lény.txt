Gyermekként jött égi lény

1. Gyermekként jött égi lény,
Glória nélkül érkeztél.
Te szolgáltál minekünk,
Halálod által élhetünk.


Refrén:
Íme, az Úr, Szolga Király,
Most minket hív, kövessük hát!
Hozzuk elé szívünk hódolatát,
Imádjuk a Szolga Királyt!


2. Egy kertben sírt, könnyezett,
Miattam hordott bűnterhet.
Megtört szívvel mondta ott:
„Legyen Atyám, akaratod!”


3. Jöjj hát és nézd sebeit,
Áldozatáról hirdetik:
Eget tartó nagy kezét
Kínzó szegeknek tárta szét.


4. Szolgálni Ő megtanít,
Szívünknek trónján Ő lakik,
Ha fölvesszük más baját,
Akkor szolgáljuk Őt, magát.

