Menjetek el békességgel

1. Menjetek el békességgel,
Kísérjen az Úr nagy kegyével,
Vegyen körül angyalsereg!
Hogyha Jézus lesz vezértek,
Jöhetnek rátok kísértések,
Nem kell azért rettegnetek.
Békével menjetek,
Boldogok legyetek
A Jézusban! Könyörgéstek
Hűn tegyétek,
Rólunk megemlékezzetek.


2. Maradj Te itt velünk, kérünk,
Légy Te erőnk, oltalmunk, fényünk,
Töltse be szívünk Szellemed!
Add, Hozzád ragaszkodhassunk,
Igéd szerint alkalmazkodjunk,
Hogy megszerezzük Képedet.
Add, igéd terjedjen,
Sokakat megnyerjen
És a hívek, Megváltottak
Szolgáljanak
Hűen s örömmel az Úrnak!

