Egy hálahimnusz száll Feléd szívünkből

1. Egy hálahimnusz száll Feléd szívünkből,
Egy háladalt zeng az ajakunk.
Köszönünk jó Atyánk mindent Tenéked,
Áldást és békét, erőt, életet.


Ref.
Téged köszönt e szent napon Te néped,
Tehozzád száll e buzgó fohász.
Terjeszd ki felénk védő két kezed,
Könyörgünk Urunk: áldd meg népedet!


2. Köszönjük Urunk, hogy nagyon szerettél,
Elküldted ránk lelked erejét.
Napfényben, viharban, csillagos éjben
Vezette néped győztes szent Igéd.


3. Te voltál nékünk oltalmunk és várunk,
Te vagy ma is fénylő oszlopunk.
Jó Atyánk egünkre, hogyha vész borul,
Maradj velünk, vezesd templomunk!

