Küzdjünk bátran

1. Küzdjünk bátran, keresztyének,
Kézben legyen fegyverünk,
Mert a sátán nagy erővel
Folyton támad ellenünk!


Hit legyen a mi pajzsunk,
Üdvösség a sisakunk,
Békesség lábunk saruja,
Igazmondás mellvasunk!


2. Azért bátran csak előre,
Föl keresztyén, mit se félj!
Hallgass a Vezér szavára,
Benne bízzál, higgy, remélj!


Nem a vér és nem a test,
Mely ellenünk harcot kezd;
A sötétség fejedelme,
A gonoszság lelke ez.


3. Ez a világ folyton támad,
Mégis bátor a szívünk.
Jézus Krisztus a vezérünk,
Küzd és harcol érettünk,


Teljes a mi örömünk,
Biztos a mi győzelmünk,
Mert Ő nem hagy soha minket,
Jézus itt van mellettünk.

