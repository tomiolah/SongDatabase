Ha Krisztusé vagy, úgy haladj, bár ösvényed

Ha Krisztusé vagy, úgy haladj, bár ösvényed nehéz;
Az Ő gondjára bízd magad, kinek kegyelme kész.
Habár közelg a fergeteg, az éjnek fellege,
Ne tántorítsa léptedet; jő a fény reggele.


Ha Krisztusé vagy, úgy ne félj, hisz karja átölel,
Csak benne bízz és higgy, remélj, Ő téged nem hagy el.
Ha hosszú lenne még az éj, ne csüggedj akkor se!
Kitarts, haladj, mert baj nem ér, jő a fény reggele!


Ha Krisztusé vagy, higgy, remélj, bízz benne teljesen
És jönne bár a végveszély, átvisz kegyelmesen!
Ó! mint ragyog reád urad fénylő tekintete!
Elszáll az éj egy perc alatt, s itt a fény reggele!

