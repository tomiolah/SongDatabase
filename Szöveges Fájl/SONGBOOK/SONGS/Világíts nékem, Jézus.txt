Világíts nékem, Jézus

1. Világíts nékem, Jézus, Szívem kitárva vár!
Te vagy az üdvre hívó Kegyelmi fénysugár.
Sötétben, bűnben, árván Éltem sok éven át,
De szívem éled újból, Mióta Téged lát.


2. Világíts nékem, Jézus, Te vagy az út, a cél.
Szolgád a hitnek útján Csak kegyelmedből él.
Életkenyérrel táplálsz, Szent véred gyógyulás.
Te vagy az élet nékem, Csak Te és senki más.


3. Világíts nékem, Jézus, Nincs bennem tűz elég,
Szent arcod fénye rajtam Tündöklőn még nem ég.
De hogyha kegyelmedből Dicsfényed általjár,
Leszek az éjszakában útmutató sugár.

