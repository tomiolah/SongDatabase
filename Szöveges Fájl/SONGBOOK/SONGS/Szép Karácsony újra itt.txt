Szép Karácsony újra itt

1. Szép Karácsony újra itt:
Ujjongj hát vidám sereg!
Ám, hogy egyszer van csak itt
Évenként, azt se feledd.
Boldog, aki arra néz,
Mást boldoggá hogy tegyen?
Úgy, mint Jézus is azért
Jött, hogy üdvünkké legyen.


Ref.
Szép Karácsony újra itt!
Újra itt! Újra itt!
Jöjjetek, nagy öröm vár!
Íme minden készen már!


2. Szép Karácsony újra itt:
Csillogó gyertyák alatt
Ünnepi ajándékok
Várnak kicsit s nagyokat.
Ám a legszebb adomány,
Fényes égből szállt alá.
Isten úgy szeretett, hogy
Egyszülött Fiát adá!


3. Szép Karácsony újra itt:
Szív keserve tovaszállj!
Térj öröm szívünkbe be
És oszolj lelki homály.
Halljuk most gyönyör között
Angyaloknak énekét.
Istenünknek dicsőség,
Embereknek békesség!

