Néked szól az ének, kegyelmes Atyának

Néked szól az ének, kegyelmes Atyának


1. Néked szól az ének, kegyelmes Atyának, a bölcs teremtőnek, élet adójának,
Ki árvát megvédesz kegyelmed kezével, fáradtat üdítesz életnek vizével.


2. Néked zeng az ének, Atya egy Fiának, hitünk mesterének, bűnös barátjának;
Nem sajnáltál értem függni átok fáján, és szabaddá tettél véred drága árán.


3. Áldalak énekben biztató Szentszellem a te oltalmadban nincsen mitől félnem;
Vigasztaló írod sebem meggyógyítja, üdvösségnek útját fényed világítja.


4. Dicsérlek énekben dicső Szentháromság, teremtő, megváltó, megszentelő jóság.
Mint megváltott gyermek nevedet dicsérem, tiéd ez az ének, és tiéd az éltem!

