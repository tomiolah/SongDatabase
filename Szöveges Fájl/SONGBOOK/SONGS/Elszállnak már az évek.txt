Elszállnak már az évek

1. Elszállnak már az évek,
Elmúlik mind, ami volt.
De egyre zeng az ének,
Hogy Isten mit adott.


Elküldte egyszülöttjét,
Ki itt a földön járt,
És értünk adta életét
Ott, a Golgotán.


2. Mint Bárány némán tűrte
A szenvedést, a kínt,
Hiszen Őt az Isten küldte,
Hidd el, megszabadít.


Én áldom ezt a Bárányt,
Imádom mindig Őt,
És áldom majd a mennyben,
Az égi trón előtt.


3. Bár ezt, mi történt régen
Mesének mondanád,
De egyre zeng az ének,
Ő most is vár reád.


Jöjj, áldjad ezt a Bárányt,
Imádd csak mindig Őt,
És áldjad majd a mennyben,
Az égi trón előtt.

