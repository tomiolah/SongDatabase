Priveste pe Isus

Privește pe Isus


Privește pe Isus
Jertfindu-Și viața Lui,
Ca noi să fim acum
Iertați prin jertfa Lui!
Prin moartea Sa a șters
A noastră vină grea,
Cumplitele Lui răni
Adus-au pacea mea.


Îl văd în noaptea grea,
Colo-n grădină stând,
Zdrobit de vina mea,
Cu fața la pământ.
L-aud rugând duios
Pe Tatăl de-ar putea
Să treac-acel pahar,
Ca El să nu-l mai bea.


Pe mine m-a iubit,
Murit-a-n locul meu,
Dovadă că-i așa:
Prin El am Duhul Său.
Cununa Lui de spini
Și coasta ce-au străpuns
Arat-atât de viu
Iubirea lui Isus!


De-aceea Îl iubesc
Mai mult decât orice,
Și-ncrederea îmi pun
În jertfa lui Isus.
O, scump Mântuitor,
Te laud ne-ncetat
Și-aștept și ziua când
Să văd chiar fața Ta.

