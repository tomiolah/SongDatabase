Minden úgy legyen, Uram, mint várod,

Minden úgy legyen, Uram, mint várod,


Minden úgy legyen, Uram, mint várod,
Csak az jó, ha Szellemed vezet
Boldog békés leszek, ha így járok
És a szívem nyugodt így lehet,
És a szívem nyugodt így lehet.


Hol a szívben nincsen ellenállás,
Öröm-forrás mindig ott fakad,
Szellem végzi bennünk ott a járást
S a hű szívnek békességet ad,
S a hű szívnek békességet ad.


Igéd légyen tetteim iránya,
Magam néked alárendelem;
Szavad léptem, járásom vizsgálja
Isten tervét csak így érthetem,
Isten tervét csak így érthetem.


Így a szívem boldog örömben él,
Örök bízás tiszta fényiben,
Csak a Bárány győzelmében remél
S Isten lesz majd minden mindenben,
S Isten lesz majd minden mindenben.


Hogy itt éljünk örömben, békében
Álljon készen imára szívünk,
Legyen éltünk engedelmességben,
Még csak egy órát se veszítsünk,
Még csak egy órát se veszítsünk.


Mindent kárnak ítéljünk mi mindig,
Mi a céllal meg nem egyezik.
Híven, hittel haladjunk a célig,
Míg a Fő dicsőn megjelenik,
Míg a Fő dicsőn megjelenik.


Akkor minden földi napunk szépen
Hozzá visz majd mindig közelebb
S éltünk, próbák minden helyzetében
Vele, benne lesz egységesebb,
Vele, benne lesz egységesebb.


Gátlás nélkül árad ránk a Szellem,
Ha az útja szabad lesz bennünk,
Krisztus így lesz teljes benned s bennem,
Míg mind hozzá hasonlók leszünk,
Míg mind hozzá hasonlók leszünk.

