Tu esti Cel mai frumos

Tu ești Cel mai frumos


Tu ești Cel mai frumos
Și-atât de-atrăgător,
Căci cerul, cât de-ncântător,
De Tine-i mai prejos.


Domnul meu Isus,
Sunt pe veci al Tău,
Și Tu ești de-acum al meu,
Și-aici, și-n cerul sus.


Tu ești brav Împărat,
Dreptatea apărând.
Isprăvi mărețe săvârșind,
Iubire-a triumfat.


Tu ești preafericit,
Căci cerurile-acum
Sunt pline de al Tău parfum,
Și-n cântări ești slăvit.


Tu ești “Cel preaiubit”
De toți ce ți s-au dat;
Uitând tot, într-al Tău palat,
Doar Tu ești prețuit.

