Az éltünk ideje repül

1. Az éltünk ideje repül,
És soha vissza nem kerül:
Egy hét után a másik múl,
Míg végre életünk elmúl.


2. Légy áldva, kegyes Istenünk,
Mert segítséged volt velünk.
És nekünk mindig jót tettél,
Te mindennap hűn őriztél.


3. Mint sebes víz, oly életünk,
Az örökléthez közelgünk,
Te időnket elrendelted,
De a végét elrejtetted.


4. Ó, Uram segíts meg minket,
Hogy készen várjuk végünket!
Óvj elbukástól, bűnöktől,
Mely megfoszt lelki békétől!


5. Ha elhozod majd végóránk,
És örök sorsunk vár reánk,
Adj helyet a mennyországban,
A boldogság szent honában!

