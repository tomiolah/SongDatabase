Isten a világot annyira szerette

1. Isten a világot annyira szerette,
Hogy szerettét,
Egyszülöttét,
Odadá érette.
Hogy aki hisz benne,
Poklokra ne menne,
Hanem érte örök élte
Üdvössége lenne.


2. Krisztus e világot
Annyira szerette,
Szégyenfára, keresztfára
Önként ment érette.
Hogy ott vérét ontsa,
A gonoszt megrontsa,
Ámítónak, ős kígyónak
Fúlánkját kivonja.


3. Szent uradat ember,
Hát te is szeressed,
Általadva áldozatra,
Egész lelked, tested.
Élted érte folyjon,
Nyelved róla szóljon
És a szíved, hálás szíved
Érte verjen folyton.

