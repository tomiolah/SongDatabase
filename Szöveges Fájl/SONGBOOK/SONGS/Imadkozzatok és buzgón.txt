Imadkozzatok és buzgón

1. „Imádkozzatok és buzgón kérjetek!”
Bűnös voltunkért,
Uram, ó, ne vess meg!
Tiszta szívet és
Szentlelket adj nékünk,
Hallgass meg Fiad nevében,
ha kérünk!


2. „Keressetek buzgón, és megtaláltok!”
Téged keresünk,
Uram, hogy bűn s átok
Erőt ne vegyen mirajtunk; légy nekünk
Égi utunk, igazságunk, életünk!


3. „Zörgessetek buzgón Isten ajtaján!”
Elfáradtunk, Uram,
e világ zaján;
Ó, nyisd meg az égi béke szép honát,
Add, hogy zenghessünk örök halleluját!

