Tu mi-ai zidit fiinta

Tu mi-ai zidit ființa


Tu mi-ai zidit ființa,
din Tine-s zămislit,
O, Tatăl meu din ceruri,
să fii slăvit, slăvit!
Tu mi-ai turnat lumină
in inimă, deplin,
O, Tatăl meu din ceruri,
eu ție mă închin!


Tu mi-ai adus tot harul,
Tu m-ai răscumpărat:
O, Tatăl meu din ceruri,
fii binecuvântat!
Tu-mi dai Întruna soare
din sfântul Tău Cuvânt:
O, Tatăl meu din ceruri,
Te laud și Te cânt!


Tu-nflăcărezi în mine un cânt
ceresc, tot mai ceresc:
O, Tatăl meu din ceruri,
Te &#39;nalț și Te slăvesc!
Și tot ce-i bun, din Tine
îmi dai necontenit:
O, Tatăl meu din ceruri
în veci să fii slăvit!

