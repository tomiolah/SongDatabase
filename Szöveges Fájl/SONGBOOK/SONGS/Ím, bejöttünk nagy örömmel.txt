Ím, bejöttünk nagy örömmel

1. Ím, bejöttünk nagy örömmel,
Felséges Isten!
A Te szentednek gyülekezetébe,
A Te templomodba, Felséges Atya Isten!


2. Csak ez nékünk vígasságunk,
Felséges Isten!
Hogy lakozik a Te neved közöttünk,
Dícsértetel tőlünk, Felséges Atya Isten!


3. Tartsd meg azért békességben,
Felséges Isten!
A Szent gyülekezetet, igaz hitben,
Te tiszteletedben, Felséges Atya Isten!


4. Prédikáltasd szent Igédet,
Felséges Isten!
Ne hagyd szomjúhozni a mi lelkünket,
Áldd meg életünket, Felséges Atya Isten!


5. Áldott vagy Te magas mennyben,
Felséges Isten!
Kit illet dicséret a Szent templomban,
Anyaszentegyházban, Felséges Atya Isten!

