Uram, ki ránk tekintettél

1. Uram, ki ránk tekintettél,
E népre és hazánkra!
Habár csapást megengedtél,
De fordítsad javára.
Megbocsátottad bűneink,
Kegyelmedbe vettél megint,
Feloldottál bennünket.


2. Ó, Isten, haragod talán
Ezúttal végtelen lesz?
Többé nyájas tekinteted
Nem fordítod e néphez?
Nem, ó Te nem tartsz haragot,
Kegyelmedet bőven adod,
Eloszlik rettegésünk!


3. Feléd fordítjuk a szívünk,
Fordulj felénk s elég lesz;
Keményen sújtó kezedet
Vond el és a vészt szüntesd!
Hogy Neved dicsőségére,
Derüljön e föld népére
Jólét, rend és békesség!

