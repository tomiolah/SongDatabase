Szívünk mily örömben lángol

1. Szívünk mily örömben lángol,
Midőn hozzád jöhetünk,
Jézus Krisztus és szent szádból
Életigéket nyerünk.
Ó, segíts, hogy figyelmesen
Hallgassuk ma szent igéd,
Értelmünkbe vésd be mélyen
Az életnek beszédét!


2. Megpihenünk lábad mellett,
Drága Jézus, csendesen;
Szólj hozzánk, és beszédedet
Hallgatjuk figyelmesen!
Szívünk késztesd cselekvésre,
Hasznosítva jól időnk;
Másoknak megmentésére
Szolgálhasson életünk!


3. Bő mértékben áraszd fényed
Értelmünkre, Mesterünk,
Mint a tanítványok téged,
Hogy mi is megismerjünk!
Szánd meg éltünk gyengeségét,
Óvj a bűntől bennünket!
Add, hogy hitünk növekedjék,
S tartsuk meg szent igédet!

