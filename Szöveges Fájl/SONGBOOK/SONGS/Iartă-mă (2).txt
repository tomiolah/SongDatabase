Iartă-mă

Refren:
|: Iartă-mă :| x3
Dumnezeul meu


1.|: Pentru gândul nesfinţit,
Pentru patimă-n privit
Pentru vorba fără har,
Doamne, iartă-mă Tu iar :|


2.|: Pentru timpul meu trecut
Fără rodul ce L-ai vrut,
Fără dragostea cu jar
Doamne, iartă-mă Tu iar :|


3.|: Pentru felul meu firesc
Printre oameni când păşesc,
Pentru traiu-mi în zadar
Doamne, iartă-mă Tu iar :|


4.|: Pentru nevegherea mea
De-a rămâne-n voia Ta,
Pentru tot ce-a fost murdar
Doamne, iartă-mă Tu iar :|


5.|: Doar iertarea ce mi-o dai
Îmi păstrează-al păcii rai
Şi mă zboară iar şi iar
Doamne-n veşnicu-Ţi hotar :|

