Itt az éltem Jézusom

1. Itt az éltem Jézusom,
Ím, tenéked áldozom,
Légy Te Úr időm felett,
Minden órám a Tied,
Óh, fogadd el két kezem,
Dolgom így Neked teszem,
Gyorsan járni is taníts,
Hogy siessek, merre hívsz.


2. Itt a hangom, csak Neked
Rólad zengjen éneket,
Óh, fogadd el ajkamat,
Reá szent igédet add!
Mind tiéd, amim vagyon,
Pénz, ezüst, arany, vagyon,
Ész s erő is a tied,
Azt is szent kezedbe vedd!


3. Itt a szívem, Jézusom,
Ím, előtted megnyitom,
Hadd legyen szent templomod,
Légy Te Úr és király is ott!
Testem, lelkem, életem,
Oh, fogadd el, Mesterem,
Mindörökre hadd legyek
Teljesen csupán a Tied!

