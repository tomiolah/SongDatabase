Mit Istenem kíván: legyen!

1. Mit Istenem kíván: legyen!
Dicső az Ő parancsa!
Segít ő minden emberen,
Ha csügg bizalma rajta.
Segít nekünk hű Istenünk,
Ha dorgál is kezével,
Ki benne él, hisz és remél.
Oh, azt nem hagyja Ő el!


2. Isten, mentsváram-vigasságom,
Lelkem reménye, élte,
Ha sújtol is, megnyugoszom,
Nem zúgolódom érte.
Ő mondja, ím: hajszálaim
Mind megszámlálva vannak,
Hű őrizőm, védelmezőm,
Tűzében földi harcnak.


3. Azért, ha e föld árnyiból
Elszólít szent parancsa,
Nyugtón megyek majd, tudva jól,
Hogy jó, mert Ő akarja.
Szegény szívem elé teszem,
Ha int a búcsú innen,
Bűn, sír, halál legyőzve már
Te általad, nagy Istenem!


4. Egyet kérek, még Istenem
Te nem tagadhatod meg:
Ha bősz ellen tör ellenem,
Ne hagyd, hogy összetörjek!
Védj, küzdj velem, nagy Istenem!
Dicsőségedre legyen!
Ki így eseng, kérése szent;
Rá vígan mondom: Ámen!

