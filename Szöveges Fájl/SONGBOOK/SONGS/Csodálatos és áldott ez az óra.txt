Csodálatos és áldott ez az óra

1. Csodálatos és áldott ez az óra,
Midőn e nép Előtted térdre hull.
A múlt emlékét vissza hozva újra,
Habár mindenre alkonyat borul.


Ref.
Száz éve már szól a kegyelem,
Száz éve már Ő maradt velünk,
Száz éve már Jézus vár reánk,
Ó lélek jöjj és ne késs tovább!


2. Szabadítónk Te voltál hű Megváltónk,
Mikor hajónk a viharba került,
Reánk mosolygott áldó szép napod,
És így ért a partra mindig hithajónk.


Ref.
Száz éve már szól a kegyelem,
Száz éve már Ő maradt velünk,
Száz éve már Jézus vár reánk,
Ó lélek jöjj és ne késs tovább!


3. Köszönjük, hogy a szívünkbe tápláltad
A szeretet és remény sugarát,
Hogy általa mi megtaláljuk
Benned a hívő élet drága áldását.


Ref.
Száz éve már szól a kegyelem,
Száz éve már Ő maradt velünk,
Száz éve már Jézus vár reánk,
Ó lélek jöjj és ne késs tovább!


4. Száz éve már vezeti Isten népét,
Nappal és éjjel biztos kezekkel,
A hála térjen szent Nevedre Isten,
Néped dicsőít s Neked énekel.


Ref.
Száz éve már szól a kegyelem,
Száz éve már Ő maradt velünk,
Száz éve már Jézus vár reánk,
Ó lélek jöjj és ne késs tovább!


Zár.
Én jó Uram, én Istenem,
Nagy Nevedet örökké dicsérem.
Hálát mond a szívem,
Hálát mond a szám,
Áldom a Neved Jó Atyám!

