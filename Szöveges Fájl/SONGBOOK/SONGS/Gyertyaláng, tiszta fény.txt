Gyertyaláng, tiszta fény

1. Gyertyaláng, tiszta fény,
csonkig égő áldozás,
áldozatban pusztulás,
Isten oltárainál.
Gyertyaláng, tiszta fény,
embert hívó lángolás,
végső percig lobogás
áldozatunk asztalán.


Ref.
Gyertyaláng, tiszta fény,
önpusztító lobogás,
nem is akar lenni más,
nem is kíván semmi mást,
nem is lehet soha más! Gyertyaláng!


2. Szelíden könnyesen,
minden új dal győzelem
ezer gyötrődésemen,
minden gyöngeségemen.
Gyertyaláng-életem
könnyű széltől megremeg,
de amit lehet megteszek,
áldozattá így leszek!


Ref.
Gyertyaláng, tiszta fény,
önpusztító lobogás,
nem is akar lenni más,
nem is kíván semmi mást,
nem is lehet soha más!
Gyertyaláng!

