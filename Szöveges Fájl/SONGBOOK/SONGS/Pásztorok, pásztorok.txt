Pásztorok, pásztorok

1. Pásztorok, pásztorok örvendezve
Indulnak Jézushoz Betlehembe
Hálásan hódolni a Kisdednek.
Ő hozott váltságot az embernek.


2. Angyalok szózata minket is hív,
Értse meg ezt ma is minden hű szív!
Betlehem Gyermekét mi is áldjuk,
Mint a hű pásztorok, magasztaljuk!


3. Üdvözlünk, Jézusunk, reménységünk;
Áldunk, hogy váltságot hoztál nékünk.
Hoztad a drága hit szép világát,
Megnyitod szent Atyád mennyországát.


4. Áldás és hódolat az Atyának,
Érettünk földre jött szent Fiának,
És a vigasztaló Szentléleknek,
Szentháromságban az egy Istennek!

