Ez a világ többé, nem az én világom

Ez a világ többé, nem az én világom
Boldog hitszemmel, a másikat látom.
Jézus járt e földön, Ő mutatott rája
Nézd az a szenvedők, örök szép hazája.


Utamon Ő vezet, szeretettel várva
Ha úgy élek is itt, mint elhagyott árva.
Nem értitek ti ezt, gyűlöltök hiába
Enyém a szenvedők, örök szép hazája.


Remélek és hiszek, Uram benned, látod
Habár ez fejemre, töviskoronát hoz.
Legyen a hitemnek, bármily kín az ára
Enyém a szenvedők, örök szép hazája.


Te nevedben járok Uram, házról házra
Kérlek a nevedet, vésd fel az orcámra.
Menyei koszorút szövök, harcba állva
Enyém a szenvedők, örök szép hazája.


E siralom völgyét én, örömmel járom
Koporsómba zárva is, csak Jézust várom.
Nem maradok én ott, hideg sírba zárva
Enyém a szenvedők, örök szép hazája.

