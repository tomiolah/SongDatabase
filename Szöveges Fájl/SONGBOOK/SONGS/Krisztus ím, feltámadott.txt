Krisztus ím, feltámadott

1. Krisztus, ím, feltámadott!
- Hirdetik az angyalok.
Zengjük mi is örömmel,
Hálaének szálljon fel!
Zúgja ezt a föld és ég,
Harsogja a mindenség!


2. Aki értünk halt a fán,
Győzött húsvét hajnalán.
Véget ért a nagy munka:
Kész a váltság számunkra.
Megtört már a zord halál,
Bezárt Éden nyitva áll.


3. Szárnyaljon hát énekünk,
Őt tisztelje életünk!
Aki Benne hisz, remél,
Véle új életre kél,
Ki legyőzött bűnt, halált,
Áldjuk Őt, a nagy Királyt!

