Cânta-voi Celui preaiubit

1.Cânta-voi Celui preaiubit 
Cântarea Lui de jale, 
Cântarea unui prinț avut 
Asupra viei Sale.


Refren:
Iubitul meu avea pe-un câmp 
O vie-așa mănoasă
Cât a muncit sădind în ea 
Doar viță mai aleasă.


2.Făcut-a Domnul și-aștepta 
Acum cu nerăbdare
Să facă struguri buni, dar ea 
A dat doar roade-amare.


Refren:
Ah, unde ești poporul Meu? 
De-ați judeca voi bine: 
Ce-am dobândit săpând în ea 
Și ce-Mi făcu ea Mie?


3.Ah, ce-aș mai fi putut să-i dau, 
Ce n-am facut Eu oare? 
De ce în loc de struguri buni 
Mi-a dat doar roade-amare?


Refren:
Ah, via Domnului, de ce 
S-aduci doar roade rele? 
Când te gândești s-aduci rod bun 
Răsplată pentru ele?

