Lelkem szent szerelmese

1. Lelkem szent szerelmese,
Jézus rejts el kebleden,
Míg a vad vihar szele
zug a hullámzó vízen.
S ha az élet tengerén
Örvénylő habok felett
Biztos révbe érek én,
Oh, fogadd el lelkemet.


2. Nincs oltalmam kívüled,
rajtad csüngök végtelen.
Oh, ne hagyj el engemet,
támaszom légy szüntelen.
Csak Te benned bízhatok,
Segélyt tőled várhatok.
Oltalom nélkül fejem
Szárnyad alatt megpihen.


3. Minden vágyam, óhajom
Betöltöd Te gazdagon.
Bűnbocsánat, új erő,
Gyógyulás van szárnyadon.
Égi szentség vesz körül,
igazság és irgalom,
s óh, én oly gonosz vagyok,
Annyi bűn van vállamon.


4. Végtelen szerelmeddel
Takargasd el bűnömet,
Tisztító kegyelmeddel
gyógyítsd beteg szívemet.
Életnek forrása vagy,
Hadd, merítek gazdagon,
Míg lelkembe felfakad
A Te élted, Jézusom.

