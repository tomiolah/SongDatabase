Stiu prea bine: doar la Tine

Știu prea bine: doar la Tine


Știu prea bine: doar la Tine
Sunt ferit de rele căi;
Mă-ntărește, mă păzește,
Cu toți scumpi-aleșii Tăi.


O, Părinte, rugăminte
Fac, să-ți fiu pe veci supus,
A mea Cruce a o duce,
Ajutat fiind de Isus.


În durere, vin a-ți cere
Ajutor, și Tu mi-l dai;
Milă mare și-ndurare
Pentru cel trudit Tu ai.


Prin credință, biruință
Voi avea și ajutor;
Bucurie vreau să fie
Viața mea cu-al meu Păstor.


Să rămân eu vreau, Stăpâne,
Robul Tău în veci de veci;
Tu mă ține lângă Tine,
Zi de zi să mă-nsoțești.

