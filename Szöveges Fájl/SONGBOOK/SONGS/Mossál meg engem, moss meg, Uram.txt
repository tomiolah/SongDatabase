Mossál meg engem, moss meg, Uram

1. Mossál meg engem, moss meg, Uram.
Jól ismered Te minden utam!
Tudod, hogy lábam rossz úton járt,
Reám az élet sok szennye szállt.
Mossál meg engem, mossál meg hát!


2. Mosd meg a szívem s a nyelvemet,
mosd meg a szennyes két kezemet.
Tisztítsd meg elmém gondolatát,
Hadd áldjon Téged, lelkem Urát.
Mossál meg engem, mossál meg hát!


3. Mosd meg a lábam és fejemet,
Moss meg egészen már engemet!
Hadd legyek tiszta, szent gyermeked,
Szolgálva Néked itt szüntelen.
Mossál meg engem, hű Mesterem!


4. Hadd éljek Benned már egyedül,
Majd egyszer ott fenn, trónod körül,
Hadd adjak mindent Tenéked át,
Szolgálva már itt s majd odaát!
Mossál meg engem, mossál meg hát!

