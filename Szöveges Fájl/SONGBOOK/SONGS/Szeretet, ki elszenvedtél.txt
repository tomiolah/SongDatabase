Szeretet, ki elszenvedtél

1. Szeretet, ki elszenvedtél
Kínos halált érettem;
Szeretet, ki kiküzdöttél
Üdvösséget énnekem.
Szeretet! Tiéd vagyok,
Örökké az maradok!


2. Szeretet, Te, ki legyőzted
Kemény, gőgös szívemet!
Szeretet, ki lekötötted
Önmagadnak lelkemet.
Szeretet! Tiéd vagyok,
Örökké az maradok!


3. Szeretet, ki szeret engem,
S vezérli lépésemet;
Szeretet, békét adsz nékem
És képviselsz engemet.
Szeretet! Tiéd vagyok,
Örökké az maradok!


4. Szeretet, ki elrejt engem,
Ha testem a földbe megy;
Szeretet, ki felkölt engem
S a dicsfényre elvezet.
Szeretet! Tiéd vagyok,
Örökké az maradok!

