Nem mérhető a szeretet

1. Nem mérhető a szeretet,
Sem az, mit adni kész.
A szélte-hossza végtelen,
Mit fel nem foghat ész!


2. Hogy honnan jön, ó, értjük-e?
Hisz fellegekből nem!
De nézzünk feljebb: mennyekbe!
Ott árad szüntelen.


3. Egy érintést is észrevett
Az Úr, a Szeretet.
És gyarló hitért elfedett
Nagy súlyú bűnöket.


4. A gyermekkortól elkísér
A végső percekig.
Az életúton melléd áll,
Dorgál és bátorít.

