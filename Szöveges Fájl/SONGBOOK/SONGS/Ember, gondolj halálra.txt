Ember, gondolj halálra

1. Ember, gondolj halálra,
Gondolj véged felől,
Jön ez sokszor nem várva,
Nem sejtve, gyorsan öl;
Ma örvendsz egészségnek,
Holnap már halott vagy,
Azért, ó bűnös, kérlek,
Gondold halálodat!


2. Ember, gondolj halálra,
Ítéleted felől;
A népnek sokasága Jézus elé kerül :
Nem lesz egykor kivétel,
Majd ott megkapja mind
Jutalmát méltóképpen,
Amint élt, aszerint.


3. Ember, gondolj halálra,
A pokol kínjait
A sátán álnoksága
El ne vakítsa itt!
Rövid e földi élet,
De örök kínokat
Kell majd szenvedni néked.
Ó bűnös, óvd magad!


4. Ember, gondolj halálra,
Használd a kegyidőt,
Fordítsd lelked javára,
Keresd Üdvözítőd!
Isten trónjánál lesznek
A lelkek boldogok,
Életkoronát nyernek
Majd ott a jámborok.


5. Uram, segíts Te nékem,
Hogy még most idején
Legyek halálra készen,
Megtérve s hitben én;
Halálban, ítéletben
Ó Jézus, légy velem,
Hogy lakhelyem jövőben
A mennyország legyen!

