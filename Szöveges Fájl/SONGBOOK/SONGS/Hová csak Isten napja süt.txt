Hová csak Isten napja süt

1. Hová csak Isten napja süt,
Király lesz Jézus mindenütt,
Uralma terjed, egyre nő,
Amint folyton-foly az idő.


2. Hozzá szállnak fel hő imák,
Rakván reá dicskoronát,
Mint jó illatnak füstje, száll
Dicső neved, te nagy király.


3. Minden nép, nemzetség fia
Ajkán szól a halleluja,
Kis gyermekekből nagy sereg
Zeng Jézusának, kit szeret.


4. Jézus nyomán áldás fakad,
A rabláncok lehullanak,
A fáradt enyhülést talál,
Elveszti mérgét a halál.


5.Föl hát, Istennek hívei,
Mind, mind kezének művei,
Szálljon az ének hangja fenn!
Reá majd áment zeng a menny.

