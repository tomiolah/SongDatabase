O, ce clipă nespus de măreață

O, ce clipă nespus de măreață,
Când în juru-I vor fi adunați,
Să privească slăvita Lui față,
Câți prin Domnul au fost preschimbați!


/: Numărul lor nespus e de mare :/
Și ce măreț va fi
Când uniți cu toți vom fi,
Căci numărul lor e nespus de mare


Îi zăresc fericiți în mărire;
Pe Isus pe-al lor chip oglindesc;
Preamărind nesfârșita-I iubire,
Lângă tronu-I cântând Îl slăvesc.


Și aud cum Isus le va spune:
“Voi luptat-ați cu râvnă mereu,
Azi primiți ale voastre cunune
Preaiubiții Părintelui Meu! ”


Și, cu îngerii în cor, preamărire
Vor cânta în alai strălucit,
preaschimbată va fi-ntreaga fire,
Și pământul va fi înnoit.

