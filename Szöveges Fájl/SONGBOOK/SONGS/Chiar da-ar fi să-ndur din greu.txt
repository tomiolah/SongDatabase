Chiar da-ar fi să-ndur din greu

1.Chiar dac-ar fi să-ndur din greu
Dureri și lanțuri și rușine
Ajută-mi, Dumnezeul meu


Refren:
|: Să nu pot să mă las de Tine :|
Ajută-mi, Dumnezeul meu,
Să nu pot să mă las de Tine.


2.Chiar dac-ar fi să fiu răpit
Și-n noapte dus de mâini haine,
Oricât închis și chinuit,


Refren:
|: Să nu pot să mă las de Tine :|
Oricât închis și chinuit,
Să nu pot să mă las de Tine.


3.Chiar dac-ar fi să mi se ia
Tot ce-am avut pe lângă mine
Sărac și gol de-aș rămânea,


Refren:
|: Să nu pot să mă las de Tine :|
Sărac și gol de-aș rămânea,
Să nu pot să mă las de Tine.


4.Chiar dac-ar fi să zac flămând
Bolnav și-uitat la uși străine.
Lovit și alungat, nicicând


Refren:
|: Să nu pot să mă las de Tine :|
Lovit și alungat, nicicând
Să nu pot să mă las de Tine.


5.Chiar dac-ar fi cei dragi ai mei,
Răpiți și duși de lângă mine
Zdrobit de dorul după ei,


Refren:
|: Să nu pot să mă las de Tine :|
Zdrobit de dorul după ei,
Să nu pot să mă las de Tine.


6.Chiar dac-ar fi să știu că mor
Departe dus în zări străine
Tânjind de-al casei mele dor,


Refren:
|: Să nu pot să mă las de Tine :|
Tânjind de-al casei mele dor,
Să nu pot să mă las de Tine.


7.Chiar dac-ar fi să fiu ucis
De cei cu mâini de sânge pline
Pân’ la sfârșit să spun deschis


Refren:
|: Că nu pot să mă las de Tine :|
Pân’ la sfârșit să spun deschis
Că nu pot să mă las de Tine.


8.Iar după toate-acestea, sus,
Tot ce-mi doresc eu de la Tine
E să se vad-atunci, Isus,


Refren:
|: Ca nici Tu nu Te lași de mine.:|
E să se vad-atunci, Isus,
Că nici Tu nu Te lași de mine.

