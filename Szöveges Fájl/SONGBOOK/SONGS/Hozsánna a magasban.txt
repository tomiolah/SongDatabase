Hozsánna a magasban

1. „Hozsánna a magasban!”-A gyermekhad kiált.
A vidám hang betölti A templom csarnokát.
Annak, ki egykor őket Áldón ölelte át,
Bár egyszerűn, de szívből Zengnek halleluját.


2. Az Olajfák hegyéről Ujjongó nép között,
Kisgyermekek csapatja Zöld pálmát hintve jött.
Az ég kék sátorán túl A szent angyalok is-
„Hozsánna a magasban!” – Ezt zengték azok is.


3. Zöld lombot szórt a földre Az örvendő tömeg,
Víg, hangos ujjongástól A lég is megremeg.
A menny s a föld Királya Szamáron ülve megy,
Az egyszerű gyermekszót Ő nem vetette meg.


4. „Hozsánna a magasban!” – Most is zengjen a dal,
Az Úr Krisztus Királynak Dicséret, diadal!
A szívünk, szánk dicsérje Megváltónk szüntelen,
Míg majd örökre áldjuk Fönn tisztán, bűntelen!

