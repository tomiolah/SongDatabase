Amíg Jézus marad az Úr

1. Amíg Jézus marad az Úr,
Minden folyvást szebben virul.
Így volt, így van és így is lesz,
Naponta csak minden szebb lesz.


2. Igaz marad mindig e szó,
Minden helyen igaz, való,
Hogy Krisztus vére, érdeme,
Népének díszes öltönye!


3. Azt mondja szívünk s ajakunk:
„Szent Bárány, véred alapunk,
Amely örök szilárdan áll,
Ha ég s föld semmiségbe száll&quot;.


4. A mennyben fent így zengenek,
Ezt mondja itt a kis sereg:
„Egy az, ki üdvre vezetett,
Szent Bárány, ki megöletett&quot;.


5. Te vagy és Te maradsz Urunk,
Éltünkben Vezércsillagunk,
A kegyelemnek kútfeje,
A szívek hite, élete.

