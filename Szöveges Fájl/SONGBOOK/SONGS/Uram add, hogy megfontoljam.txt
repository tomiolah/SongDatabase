Uram add, hogy megfontoljam

1. Uram add, hogy megfontoljam
Minden szavam, beszédem!
Tudom, minden szómért majdan
Kérdőre vonsz te engem.
Mint viharban kicsiny kormány
Irányít nagy hajókat,
Éppígy nyelvem sok-sok szaván
Tenni kész nagy dolgokat.


2. Meríthetünk egy forrásból
Édeset és keserűt?
Bojtorjánról, fügefáról
Szedhető-é szőlőfürt?
- Szent igéd így kérdez engem,
Szeretettel kötve rám,
Hogy nyelvemet megfékezzem,
S mindig bölcsen szóljon szám.


3. Mielőtt még szólna ajkam,
Meg kell mindig kérdenem:
Gyönyörködik-é majd abban,
Amit szólok, Istenem?
Legyen ízes a beszédem,
Nyújtson gyógyírt és vigaszt;
Uram, csak Téged dicsérjen,
Szentlelked vezesse azt!

