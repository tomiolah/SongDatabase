Nu, nu suntem un vis

1.Nu, nu suntem un vis, o întâmplare
Un lut de sine însuşi frământat
|: Ci ne-a zidit o minte creatoare,
O-nţelepciune fără de hotare
|: Există Dumnezeu :| cu-adevărat! :|


2.Nu, nu suntem jivine-ntunecate, 
Gonite de un bici ne-nduplecat.
|: Căci noi avem un duh şi-o libertate 
Şi-o inimă ce pentru ceruri bate
|: Există Dumnezeu :| cu-adevărat! :|


3.N-ar fi simţit în veci de veci ţărâna 
Surâsul unui crin imaculat,
|: De n-ar fi-ntins Atotstăpânul mâna
Să umple-n noi de simţământ fântâna
|: Există Dumnezeu :| cu-adevărat :|


4.Da, e cu noi Scriptura ca dovadă, 
Avem minuni şi semne ne-ncetat
|: Iar cine vrea pe Dumnezeu să-L vadă
Să stea în faţa Lui pe baricadă!
|: Există Dumnezeu :| cu-adevărat! :|


5.Nu-i calea noastră veşnic însorită,
Nu-i viaţa totdeauna un palat
|: Dar o trăim, căci merită trăită
Când, peste lumea asta mărginită
|: Există Dumnezeu :| cu-adevărat! :|


6.Nu, nu suntem neant! - Ce fericire!
Supremul adevăr s-a revelat!
|: Isus e-n noi lumină şi iubire,
Iar moartea-i doar un zbor spre nemurire
|: Există Dumnezeu :| Ce minunat! :|

