Ti angyalok, Jézus nevét

1. Ti angyalok, Jézus nevét
S hatalmát áldjátok!
Felékesítve szent fejét
Királlyá, Jézust,
Jézust koronázzátok!


2. Ti vértanúi Istennek,
Kik fent szolgáljátok
A Bárányt, Ki megöletett,
Királlyá Jézust,
Jézust koronázzátok!


3. Ó, ti kiválasztott népek,
Haláltól megváltott,
Irgalmáért dicsérjétek,
Királlyá Jézust,
Jézust koronázzátok!


4. Ti bűnösök, kikért hordott
Keresztet és átkot,
És keserű pohárt ivott,
Királlyá Jézust,
Jézust koronázzátok!


5. Ó, népek, törzsek, kik bárhol
E földet lakjátok,
Áldjátok őt, ki fent trónol,
Királlyá Jézust,
Jézust koronázzátok!


6. Mily boldogság, ha oda fenn
Jézus előtt állok,
Szent seregével éneklem:
Királlyá Jézust,
Jézust koronázzátok!

