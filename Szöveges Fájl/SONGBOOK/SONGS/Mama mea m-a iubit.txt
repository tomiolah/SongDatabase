Mama mea m-a iubit

1.Mama mea m-a iubit și cu drag m-a-ngrijit
Ca să nu mi se-ntâmple vreun rău.
Îmi dădea tot ce-avea iar în suflet purta
Dor-adânc pentru binele meu.


Refren:
Voi iubi mama mea ne-ncetat
Căci prin ea, Domnul viață mi-a dat!
Și-mpreună, Te rog, o, Doamne,
Fă să fim sus în cer la Tine.


2.Ne-ncetat lângă pat nopți întregi a vegheat
Când eu în suferinți mă zbăteam.
Nu mânca, nu dormea, bucuros se jertfea,
Căci așa m-a iubit mama mea.


3.De Isus mi-a vorbit, cum pe cruce-a murit,
Căci dorea să mă vadă salvat.
Și cu lacrimi fierbinți se topea-n rugăminți
Pân’ ce eu Domnului m-am predat.

