Jézusomnak kínjait ha nézem

1. Jézusomnak kínjait ha nézem,
Bánat tölt el s fájdalom;
Gyötrelmeit szinte én is érzem,
Sebeit ha számolom.


Ó, bár el ne múlnék ez az érzés,
Szívemből a szánalom és féltés;
Látnám Őt, a szenvedőt,
Golgotán elvérezőt!


2. Térdre hullva, a kereszt kínfáját
Bánattal most átfogom,
Könnyeim hadd mossák az Úr lábát,
Alázattal csókolom.


Látom, amint szemei megtörnek,
Szívét miként adja át a tőrnek,
Sebéből víz s vér folyik,
Szent feje lehanyatlik.


3. Halálravált Jézusom ha nézem,
Szívem fájón megremeg.
Áldozatát ki érti egészen?
Kínjait ki méri meg?


Jézus végső éji gyötrődése,
Halála és eltemettetése:
Mindez az én lelkemért,
Drága ár volt üdvömért!

