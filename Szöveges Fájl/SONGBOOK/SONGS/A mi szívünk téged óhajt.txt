A mi szívünk téged óhajt

1. A mi szívünk téged óhajt,
Jézus, Isten báránya,
Vedd kedvesen ezt a sóhajt,
Mely áldásodat várja;
Mert a halál megrontója
Örök életnek adója
Te vagy áldott Jézusunk,
Üdvözítő Krisztusunk.


2. Szegény, bűnös embereknek
Egyetlen reménysége,
És minden igaz híveknek
Öröme, üdvössége!
Jövel, jövel hozzánk, kérünk,
Mindenkoron légy mivélünk;
Te vagy a mi Krisztusunk
És kegyelmes Jézusunk.


3. Reád bízzuk mi magunkat
Itt az árnyékvilágban,
Könyörgünk, viseld gondunkat,
Hogy legyünk bátorságban,
Légy vezérünk, oltalmazónk,
Tanítónk és vigasztalónk,
Te vagy áldott Jézusunk,
Üdvözítő Krisztusunk.


4. Nincs e siralom völgyében
Maradandó városunk:
Itt élünk a reménységben,
Jövendőt óhajtozunk.
Ott a dicsőült lelkekkel
Téged áldunk a szentekkel,
Te vagy, áldott Jézusunk,
Üdvözítő Krisztusunk.

