Hisszük, hogy Jézus hamar visszatér

1. Hisszük, hogy Jézus hamar visszatér,
E nagy reménység lelkesít.
Ő teljesíti, amit megígért,
Mi hisszük dicső szavait.
Itt van már az ideje:
Jön az ég s föld Istene!
Minden ember meglátja:
Jézus menny és föld Ura!
Hisszük, hogy Jézus hamar visszatér,
E nagy reménység lelkesít.


2. Az advent hitből erőt merítünk
Legyőzni bűnt és tévelygést.
Nincs messze már, mit oly rég hirdetünk,
Testvér, e hírt szívedbe vésd!
Készülj Istened elé,
Bízva nézz a menny felé,
Tiszta szívvel kiáltsad:
„Jöjj, Úr Jézus! Néped vár!”
Az advent hitből erőt merítünk
Legyőzni bűnt és tévelygést.


3. E nagy reménnyel szívünk telve van:
Várjuk, hogy jöjjön Jézusunk.
Hallhassuk hívó hangját boldogan,
És együtt haza induljunk!
Véget ér a küzdelem,
Vár a béke odafenn.
Üdvözültek harsognak,
Halleluját Jézusnak!
E nagy reménnyel szívünk telve van:
Várjuk, hogy jöjjön Jézusunk.

