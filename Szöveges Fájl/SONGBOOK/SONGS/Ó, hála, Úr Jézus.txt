Ó, hála, Úr Jézus

1. Ó, hála, Úr Jézus,
hogy Tiéd vagyok,
És reám új életnek
fénye ragyog.
Nagy kegyelmed dicsérem,
mert megmentett,
S a Szentlélek által újjá teremtett.


2. Ó, hála, Úr Jézus,
hogy szabad vagyok,
S mint megváltott,
Tenéked szolgálhatok!
De nem így volt egykor,
míg bűnben jártam
És balgán
a Sátán zsoldjában álltam.


3. Ó, hála, Úr Jézus,
hogy enyém lettél,
S kifolyt véred árán üdvöt szereztél!
Nem kell már e világ sok csábja nekem,
Oltárodra teszem egész életem.


4. Ó, hála, Úr Jézus,
hogy békét adtál
És szent szövetségedbe választottál!
Vedd hát ezért hálából szívem s elmém,
Az ajkam ujjong
Neved dicséretén!

