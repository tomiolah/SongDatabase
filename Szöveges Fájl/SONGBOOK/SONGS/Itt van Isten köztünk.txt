Itt van Isten köztünk

1. Itt van Isten köztünk;
Jertek Őt imádni,
Hódolattal elé állni!
Itt van a középen;
Minden csendre térve
Őelőtte hulljon térdre!
Az, aki Hirdeti
És hallja az Igét:
Adja Néki szívét!


2. Itt van Isten köztünk,
Ő, kit éjjel-nappal
Angyalsereg áld s magasztal.
Szent, szent, szent az Isten!
Néki énekelnek
A mennyei, fényes lelkek.
Ó, Urunk, Halld szavunk,
Ha mi, semmiségek
Áldozunk Tenéked!


3. Csodálatos Felség,
Hadd dicsérlek Téged,
Hadd szolgáljon lelkem Néked!
Angyaloknak módján,
Színed előtt állván,
Bárcsak mindig orcád látnám!
Add nékem Mindenben
Te kedvedben járnom,
Istenem, Királyom!


4. Általjársz Te mindent;
Rám ragyogni engedd
Életadó, áldott Lelked!
Mint a kis virág is
Magától kibomlik,
Rá ha csöndes fényed omlik.
Hagyd, Uram, Boldogan
Fényességed látnom,
S országod munkálnom!


5. Jöjj és lakozz bennem:
Hadd legyen már itt lenn
Templomoddá szívem-lelkem!
Mindig közellévő: jelentsd
Magad nékem,
Ne lakhasson más e szívben;
Már itt lenn Mindenben
Csakis Téged lásson,
Leborulva áldjon!

