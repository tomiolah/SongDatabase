Zengd Jézus nevét

1. Zengd Jézus nevét, zengd, világ,
Őt, angyalok, áldjátok!
Felékesítve homlokát,
Királlyá Jézust, Jézust koronázzátok!


2. Ti, vértanúi Istennek,
Kik mennyben szolgáljátok,
A Bárányt, ki megöletett,
Királlyá Jézust, Jézust koronázzátok!


3. Ti, választottak, szent hívek,
Ti mind, kiket megváltott,
Szent irgalmát dicsérjétek;
Királlyá Jézust, Jézust koronázzátok!


4. Ti, bűnösök, mert Ő hordott
Tiértetek kint, átkot,
És szent vérével áldozott:
Királlyá Jézust, Jézust koronázzátok!


5. Ti, népek, törzsek, kik bárhol
Az Ő szavát halljátok,
Nagy jóvoltáért, hálából
Királlyá Jézust, Jézust koronázzátok!


6. Mily boldogság lesz majd, ha fenn
Dicstrónja előtt állok,
És mindörökké zenghetem:
Királlyá Jézust, Jézust koronázzátok!

