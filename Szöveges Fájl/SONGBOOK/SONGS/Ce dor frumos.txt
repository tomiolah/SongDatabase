Ce dor frumos

Ce dor frumos


Ce dor frumos, ce rai ne leagă,
Eu cânt cu lacrimi, Tu le-alini,
Eu cânt cu lacrimi, Tu le-alini,
De dragul tău, de dragul Tău
Mi-e viața dragă!
Că-n ea Te văd, și-n flori și-n spini!Bis


În crinii albi ți-e sărutarea,
Și-n maci văd sânge pe Calvar,
Și-n maci văd sânge pe Calvar,
De dragul Tău, de dragul Tău,
Mi-e dragă valea!
Și cerul fără de hotar!		Bis


În bulgări reci te văd cum semeni,
Și-n spini văd pașii-nsângerați,
Și-n spini văd pașii-nsângerați.
De dragul Tău, de dragul Tău
Iubesc pe oameni!
Azi sunt străini, mâin&#39; poate frați!	Bis


Când turme trec purtându-și dorul,
Și spune-un fluier:,,Sunt cu voi!&quot;
Și spune-un fluier:,,Sunt cu voi!&quot;
De dragul Tău, de dragul Tău
Iubesc Păstorul
Ce-Și pune viața pentru oi!	Bis


În cei aleși Îți văd iubirea,
Când vin cântându-ți psalmi în văi,
Când vin cântându-ți psalmi în văi.
De dragul Tău, de dragul Tău
Le sorb privirea!
Pe-obrajii lor sărut pe-ai Tăi!		Bis


Și cât mi-e dat să nu-ți văd fața,
Dorit de ceruri, ca un mag,
Dorit de ceruri, ca un mag,
De dragul Tău, de dragul Tău
Mi-e dragă viața!
Și moartea nu-i decât un prag!	Bis

