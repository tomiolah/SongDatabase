Jézus lelkünk hű barátja

1. Jézus lelkünk hű barátja,
Napja az igazságnak.
Mindig néped között járva,
Látod, kik hűn szolgálnak.
Együtt vagyunk, jöjj el hozzánk,
S a Szentlelket áraszd reánk,
Terjessz fényt és életet,
Álld e gyülekezetet!


2. Jöjj el, éltesd tagjaidat,
Ó, jöjj, Feje népednek!
Hogy vehessük áldásidat,
Vess gátat a bűnöknek!
Hallasd szavad igazságát,
Láttasd szíved tisztaságát;
Adjad, Urunk, éreznünk,
Hogy te itt vagy mivelünk!


3. Add, hogy minden szív megtérjen
Hozzád, örök fényesség!
Néped semmi mást ne kérjen,
Csak mit te adsz, Kegyesség!
Áraszd reánk égi fényed,
Hadd zsendüljön bennünk élet!
Szövetséged erősítsd,
Híveidet boldogítsd!

