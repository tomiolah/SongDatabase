Doamne Isuse, fii slăvit!

Doamne Isuse, fii slăvit!
Căci pentru noi Tu ai murit
Și scumpu-ți sânge ai vărsat,
Ca să ne scapi de-orice păcat.
Iubirea-ți de nemăsurat
Pe cruce chiar Te-a ridicat.


Pe-acest pământ loc n-ai avut,
Decât un grajd, când Te-ai născut,
Ca loc de-odihnă un mormânt
Și-o cruce-nfiptă în pământ,
Pe care noi Te-am pironit,
Isuse scump, Isus slăvit!


Dar azi ești viu în slavă sus,
Spre noi privești cu dor nespus,
Căci suntem rod din jertfa Ta:
Ne-ai câștigat la Golgota,
În chinuri grele de nespus,
Și vestea păcii ne-ai adus.


Când va veni măreața zi,
În slavă sus Te-om întâlni;
Și va vedea acest pământ
Tot răul de pe el înfrânt,
Căci peste tot vei fi-Mpărat,
Slăvit fi Tu, Cel minunat!

