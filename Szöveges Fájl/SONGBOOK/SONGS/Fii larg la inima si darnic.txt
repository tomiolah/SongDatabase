Fii larg la inima si darnic

Fii larg la inimă și darnic


Fii larg la inimă și darnic,
Fă binele cu pas tăcut.
/:Că n-ai făcut vei plânge-odată,
Dar n-ai să plângi c-ai prea făcut. :/
Dar n-ai să plângi,
Dar n-ai să plângi c-ai prea făcut.


Ascultă sfatul și-ndrumarea,
Îndreaptă-te când ești mustrat.
/:Că nu asculți vei plânge-odată,
Dar n-ai să plângi c-ai ascultat. :/
Dar n-ai să plângi,
Dar n-ai să plângi c-ai ascultat.


Mergi fericit, în orice vreme,
Oriunde te-ar mâna Isus.
/:Că nu te-ai dus vei plânge-odată,
Dar n-ai să plângi că prea te-ai dus. :/
Dar n-ai să plângi,
Dar n-ai să plângi că prea te-ai dus.


Fii răbdător până la moarte,
Oricât de-adânc ai fi brăzdat
/:Că n-ai răbdat vei plânge-odată,
Dar n-ai să plângi c-ai prea răbdat. :/
Dar n-ai să plângi,
Dar n-ai să plângi c-ai prea răbdat.


Iubește cald întotdeauna,
Chiar și pe cel ce te-a zdrobit.
/:Că n-ai iubit vei plânge-odată,
Dar n-ai să plângi c-ai prea iubit. :/
Dar n-ai să plângi,
Dar n-ai să plângi c-ai prea iubit.


Și iartă plin de bunătate
Tot răul pe nedrept purtat.
/:Că n-ai iertat vei plânge-odată,
Dar n-ai să plângi c-ai prea iertat. :/
Dar n-ai să plângi,
Dar n-ai să plângi c-ai prea iertat.


Din ce-ai văzut, să ai credință
Spre tot ce încă n-ai văzut.
/:Că n-ai crezut vei plânge-odată,
Dar n-ai să plângi c-ai prea crezut. :/
Dar n-ai să plângi,
Dar n-ai să plângi c-ai prea crezut.

