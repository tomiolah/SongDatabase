Am găsit o dulce mângâiere

1.Am găsit o dulce mângâiere
O speranţă-n multe încercări;
Am găsit o dragoste fierbinte.
O, Isus, pe Tine Te-am găsit.


Refren:
Mii de buze n-ar putea să spună
Ce-am găsit în Tine, Domnul meu,
Căci sunt slab, doar un pumn de ţărână,
Sunt nimic, dar sunt în harul Tău.


2.Am găsit iubirea fără seamăn,
Bunătatea ce-o ai numai Tu;
Am găsit tot sensul vieţii mele,
Scris în Numele-Ţi  prea Sfânt: Isus.


3.Am găsit izvorul fericirii
Scump balsam de binecuvântări;
Am găsit izvorul mântuirii,
Harul sfânt al deplinei iertări.


4.Tu eşti tot şi tot ce azi există
Doar prin voia Ta mereu va sta.
Tu eşti Domnul meu pe veci, Isuse
Eu copilul Tău, la dreapta Ta.

