Preaiubitul meu e Unul

1. Preaiubitul meu e Unul,
Fără seamăn pe pământ
/: Glasul Lui e armonie,
Farmec e a Lui cuvânt :/


2. Orice drum pe unde trece,
De miresme-alese-i plin
/: Câmpu-i mai frumos pe-acolo,
Cerul este mai senin :/


3. Dulcea Lui înfățișare,
Este-ntreagă-un farmec sfânt
/: Mii de primăveri vin parcă
Toate-odată pe pământ :/


4. Preaiubitul meu e Isus
Nimenea asemeni nu-i
/: Cât ați da de L-ați cunoaște
Ca să fiți și voi ai Lui :/

