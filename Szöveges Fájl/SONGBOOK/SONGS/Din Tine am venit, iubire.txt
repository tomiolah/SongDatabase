Din Tine am venit, iubire

1.Din Tine am venit, Iubire 
Şi tot spre Tine merg mereu; 
Frumuseţe şi desăvârşire 
Doar Tu dai sufletului meu.


Refren:
O, Iubire, o, Iubire,
Har etern venit de sus,
Mântuire, mântuire,
Prin Golgota mi-ai adus!


2.Deşi într-una eşti cu mine 
Şi necurmat mă fericeşti,
Mă arde dorul după Tine 
Să Te pătrund mai mult cum eşti.


3.Fă clipele vieţii mele 
Izvoare proaspete de har,
Ca să ţâşneşti doar Tu din ele 
Îmbelşugat pe-orice hotar.


4.Din Tine am venit, Iubire 
Şi merg spre Tine ne-ncetat
Că-n binecuvântata-Ţi fire 
E Dumnezeu cu-adevărat.

