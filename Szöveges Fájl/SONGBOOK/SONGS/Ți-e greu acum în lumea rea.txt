Ți-e greu acum în lumea rea

Ți-e greu acum în lumea rea,
Ți-așa de greu, știu bine,
Dar nu e mult, Mireasa Mea,
Eu vin curând la tine!


De plâns e sufletul tău plin,
Și genele sun pline,
Dar, nu e mult, mai ai puțin,
Tu vii curând la Mine!


Voi șterge-atunci din ochii tăi
Tristețe și suspine,
Pe-a slavei fericite căi
Eu vin curând la tine!


Pe fruntea ta voi așeza
Cununa de lumine,
Să-Mi fii pe veci asemenea,
Tu vii curând la Mine!


Mai stai, mai sufere puțin,
Mai sus privirea ține,
Curând scăpa-vei pe deplin,
Tu vii curând la Mine!


Ți-e greu acum, e lumea rea,
E tot mai rea, știu bine,
Dar nu e mult, Mireasa Mea,
Eu vin curând la tine!

