Testvéreim jertek

1. Testvéreim, jertek,
Zengjen énekünk,
Áldjuk, mert kegyelmes
A mi Istenünk!
Szeretetből értünk
Adta szent Fiát,
Benne nyert a szívünk
Bűntől tisztulást.


Refrén:
Ajkunk zengjen
Hálatelten
Őt dicsérő éneket,
Mert megváltott,
Megbocsátott,
És ad örökéletet!


2. Térdre hullva áldjuk
Nagy szeretetét,
Hódolva imádjuk,
Dicsérjük Nevét.
Véle már e földön
Boldog életünk,
Vére érdemében
Üdvöt nyerhetünk.


3. E zarándokúton
Jézus jár velünk,
Benne bízva folyton
Menny felé megyünk.
Utunk véget ér itt
Nemsokára már,
Jézusnál a mennyben
Lelkünk üdve vár.

