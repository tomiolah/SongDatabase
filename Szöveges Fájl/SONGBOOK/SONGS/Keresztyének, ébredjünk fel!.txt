Keresztyének, ébredjünk fel!

1. Keresztyének, ébredjünk fel!
Küzd az ellen szent hitünkkel:
Bántalmazza Krisztusunkat,
Tépi, sebzi egyházunkat.


Refrén:
Keljetek fel! Itt a reggel,
az üdv napja tündököl;
Krisztusunkért, egyházunkért,
Küzdelemre, harcra föl!


2. Hová lett a Krisztus serge?
Elfogyott, vagy le van verve?
Bajnokai az egyháznak
Alszanak-e s nem vigyáznak?


3. Van fegyverünk: a Biblia,
Erőnk is van: Buzgó ima.
Segít minket a Szent Lélek,
Győzni fogunk keresztyének!

