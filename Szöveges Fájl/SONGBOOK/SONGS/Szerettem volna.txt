Szerettem volna

Szerettem volna nagyra törni,
Megfejteni a titkokat,
A gondolatnak fecske szárnyán,
Bejárni kéklő ormokat,


De lassan lassan már belátom,
Merőben más az én utam,
A hétköznapok dzsungelében,
Parancsolt vissza jó Uram!


Apró csavarnak is kell lenni,
Hogy jól menjen a gépezet,
Parányi jel, mégis szükséges,
Némely betűn az ékezet.


Ormok helyett a földön járni
Apró csatákat vívni meg
A sorsom ez, nem zúgolódom,
Ti se szánjátok, emberek


Elismerés után szaladtam,
Míg végre észrevettem azt,
Hogy nem az tesz, előtted naggyá,
Amire másnak gondja van.


Kegyelmes karjaiba hullok,
Fogadj el, úgy amint vagyok
Nem kell elismerés sem hírnév,
Nagy érték, hogy veled vagyok.


Életem célját megtaláltam,
Szemem nem ormokat kutat,
Mert Jézus alázatod láttam,
Most lefelé vezet utam.

