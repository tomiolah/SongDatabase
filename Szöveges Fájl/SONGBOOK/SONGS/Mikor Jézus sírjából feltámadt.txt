Mikor Jézus sírjából feltámadt

1. Mikor Jézus sírjából feltámadt
S megjelent övéinek,
Hogy örültek ez igék hangjának:
„Béke legyen veletek!&quot;
Ó, ha mi is hallhatnók e szókat,
Béke töltené egész valónkat.
Jézus: kérünk, légy velünk,
Békédet közöld velünk!


2. Sírók könnyeit, ha érte sírnak,
Gyöngéden letörli azt.
Ma is megjelen, hol benne bíznak,
Visz magával bő vigaszt.
Hogyha mondják: „Uram, maradj nálunk!&quot;
Szívesen cselekszi kívánságunk.
Adja életkenyerét,
Hogy Őt így felismerjék.


3. Sokszor próbaként is lép elébünk,
Mondván: „Szeretsz engemet?&quot;
Hiába fedjük be gyengeségünk;
Látja jól a szívünket.
Boldog az, akinek szíve tiszta,
Keresztyéni életében minta,
Aki amit hisz, azt tesz
S látás nélkül is szeret!


4. Boldog vagy, ha néven szólít téged,
S égi szóval megnevez;
Hogyha jönnek rád a próbaéjek,
Boldog léssz, ha ismered.
Örömmel fogsz lábaihoz jönni,
Szent gyönyörrel Nevét üdvözölni,
Szíved, lelked érte ég,
Hogy kövessed Őt mindég!

