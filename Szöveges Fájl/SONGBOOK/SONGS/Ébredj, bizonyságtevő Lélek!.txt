Ébredj, bizonyságtevő Lélek!

1. Ébredj, bizonyságtevő Lélek!
A várfalakra őrök álljanak,
Kik szólnak egyre, mégse félnek,
Ha éj borul le, vagy ha kél a nap.
Hívásuk zúg a földön szerte itt,
Az Úrhoz gyűjtve népek ezreit.


2. Óh, bár tüzed lánggal lobogna
Ébredne föl sok nemzet, fényénél,
Óh, bár sok szolga sarlót fogva,
Aratna, míg le nem borul az éj!
Urunk a roppant gabnaföldre nézz,
A munka sok s a munkás oly kevés.


3. Óh, küld ki hírnököd csoportját,
Óh, adj erőt onnan felül nekik,
Hogy veszni a pogányt se hagyják,
Hogy szerteűzzék sátán sergeit.
Országod jöjjön el minél elébb,
Hirdetve szent neved dicséretét!

