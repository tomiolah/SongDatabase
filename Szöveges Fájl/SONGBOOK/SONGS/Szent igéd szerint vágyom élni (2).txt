Szent igéd szerint vágyom élni

1. Szent igéd szerint vágyom élni, ó! édes Atyám Istenem!
Törvényed a szívembe vésni, hisz ez a legfőbb jó nekem.
El nem mondhatom gyönge szómmal mit tettél velem gazdagon…
Megtisztítottál a vér által, s újjászültél, ó! Irgalom.


2. Szent igéd szerint vágyom élni, erre bizton építhetek.
Nem veszhet kárba abból semmi, amit ígérsz, mind megteszed.
E világon elmúlik minden, az ég s föld egykor összedűl,
De mit megírtál szent igédben, nem marad betöltetlenül.


3. Szent igéd szerint vágyom élni, minden szava érték nekem.
Nem képes ember azt megmérni, egy szó több, mint a végtelen.
Csak egyet szóltál, s előállott a teremtmények serege;
És most is, hogyha szólal hangod, olvad a szív kemény jege.


4. Szent igéd szerint vágyom élni, gyermekhittel, ragaszkodón.
Bár minden bűnöm megítéli, reá bízom egész valóm.
Ó! Uram segíts, hogy hűséggel mindenkor csüngjek szavadon,
Míg beteljesült reménységgel az örök Igét láthatom!

