Ferice omul credincios

Ferice omul credincios


Ferice omul credincios,
Ce-n ceruri sus intra-va,
Prin Mielul sfânt, Isus Cristos,
Prin Domnul glorios.
În cer, în strălucire,
În mare fericire,
Acolo toți voioși vor fi,
Căci pacea va domni!


Toți fivom fericiți!
Fericiți! Fericiți!
Toți fi-vom fericiți,
De Domnul răsplătiți!
Biserica-ntregită
Și-n ceruri sus primită,
Neîncetat va preamări
Pe Cel ce-o mântui!


Curând pe nori va reveni
Iubitul nostru Mire,
La Sine-n cer a ne răpi,
Ce mare fericire!
Atunci plini de iubire,
Striga-vom în unire:
“În veci de veci fii lăudat
Că ne-ai răscumpărat!”


Ai lui Isus răscumpărați
Cu El vor fi-mpreună,
În haine albe-nveșmântați,
Cu foi de palm’ în mână!
Ce mare fericire,
Când sus în nemurire,
Acei ce bine au slujit
Cununi vor fi primit!

