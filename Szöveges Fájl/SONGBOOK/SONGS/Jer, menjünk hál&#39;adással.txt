Jer, menjünk hál&#39;adással

Jer, menjünk hál&#39;adással


Jer, menjünk hál&#39;adással,
Buzgó ének mondással
Istenünk, Atyánk elé, ki
Éltünk megőrizé!


Ím, időről időre
Így haladunk előre;
Az óévből az újba
Atyánk kihozott újra.


Annyi bajban, ínségben,
Sok nagy rettegésekben
Számtalan vész, baj között
Szent kezével megőrzött.


Áldjuk szent kegyelmedet
Jó Atyánk, mely így vezet;
Áldjuk azt a hű szívet,
Amely minket nem feled.


Ó, mi kegyes Istenünk
Légy tovább is mivelünk
Hű kezedet el ne vond,
Hogyha bánt a bú és gond.


Szüntess minden ínséget
Adj áldott békességet;
Terjeszd ki ránk szent karod,
Áldj meg kicsinyt és nagyot!


Urunk jöjj Szellemeddel
Mindnyájunk szívét töltsd el
Hadd éljünk oly életet,
Amely kedves teneked!


Atyánk, örök szeretet,
Add nekünk mindezeket!
Tetőled kér hű néped
Áldott boldog újévet.

