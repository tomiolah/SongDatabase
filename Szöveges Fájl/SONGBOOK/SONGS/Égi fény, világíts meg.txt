Égi fény, világíts meg

1. Égi fény, világíts meg
Ez új napnak szent fényével.
Nagy kegyed mint napmeleg
Hulljon rám áldáskincsével!
Bölcsességed gazdagon
Díszítse fel szabbatom!


2. Üdvösségnek kútfeje,
Add az élet vizét nékem:
Készséget önts szívembe,
Teljességét, hogy érezzem!
Hintsd áldással szent szavad,
Termést hozzon, jót, sokat!


3. Add, hogy ma és mindenkor,
- Szent, szent, szent vagy&quot; - énekeljem,
S mennybe, hol az ének szól,
Lelki szárnyon emelkedjem;
Mert már ekkor ízlelem
A menny üdvét idelenn!


4. Ez a nap tiéd legyen;
Félre gonddal és hívsággal!
Templomoddá tedd szívem
Telve lelki buzgósággal!
Semmi mást ma nem teszek,
Szent, Igédre figyelek.

