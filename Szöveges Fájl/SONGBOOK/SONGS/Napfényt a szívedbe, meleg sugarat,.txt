Napfényt a szívedbe, meleg sugarat,

Napfényt a szívedbe, meleg sugarat,
Mely búban, örömben világod marad.
Ha érzed a fényét sugározni rád,
Fogadd be örömmel, mint a kis virág.


Napfényes az otthon, napfényes a szív,
Akárhová mennél, napfényt oda vigy.
Napfényben az élet, legyőzi a bajt,
Óh tárd ki a szíved e fénynek hamar.


Szeressen a szíved, fényét, melegét,
S akármerre mennél is, árassza szét.
Király lesz a koldus, ha szíved szeret,
Ez hozza a földre a fénylő eget.


Legyen vele telve a szív, meg a ház,
Hol szívek szeretnek, ott gond se tanyáz,
Hol csak szeretet van és nyer lakozást,
Ott isteni élet ömledez folyvást.


Örömteli szívvel járj, mert az öröm
Hol fény, szeretet van mindig beköszönt.
Az élted az Úrnak, add néki hamar,
Hogy Ő vezethessen, amint Ő akar.


Örömteli lélek, örömteli szív,
Kísérjen, az élet akárhova visz,
Kísérjen, az élet akárhova visz,
Örömteli lélek, örömteli szív,


Nem vágyol-e arra, hogy ezt megtaláld,
Szolgálva örömmel a mások javát,
Ne távoli tájon, Ne messze keresd,
De zárd a szívedbe és el ne ereszd!!


Csak úgy adhatsz másnak, ha Tőle veszel,
Ha átformál téged és mássá leszel,
Ragyogni, szeretni, örülni csupán.
Az tud, ki híven megy a Mester után.&quot;

