Fenn van Néked, közbenjáróm

1. Fenn van Néked, közbenjáróm,
Az Atyánál székhelyed,
Honnan nagy, hatalmas kézzel
Szolgáid védelmezed!
Fent ülvén a dicsőségbe&#39;,
Koronát fejedre téve,
Áldnak és dicsérnek ott
S hódolnak az angyalok.


2. Elvégezted a munkádat,
Önmagad feláldoztad.
Bűnei kötelékéből
Népedet feloldoztad.
Azzal nekünk üdvöt adtál,
Hogy miérettünk meghaltál;
Hogy a sírból feljöttél,
Feltámadást szereztél.


3. A Te működésed mostan,
A szentélyben odafent,
Hogy terjeszd az életerőt
Igéd által idelent.
Bárkinek is adsz kegyelmet,
Akik hozzád hittel jönnek;
Nekünk azt már megadtad,
Fogadd érte hálánkat.


4. Ó nagy Főpap, légy Te áldva,
Hogy oly jó vagy mihozzánk;
Nem vagy olyan messze tőlünk,
Áldásodat adod ránk.
Érdemeddel védj meg minket,
Esedezzék értünk lelked
S ha e földről távozunk,
Végy öledbe, Jézusunk.

