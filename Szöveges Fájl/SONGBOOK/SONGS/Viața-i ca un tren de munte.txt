Viața-i ca un tren de munte

1.Viaţa-i ca un tren de munte,
Cu-n Mecanic iscusit.
Drumu-ncepe de la leagăn,
Și-are la mormânt sfârşit.
Vezi tunele şi semnale,
Curajos călătoreşti.
Ţine mâna strâns pe frână,
Drumul vezi să nu-l greşeşti.


Refren:
O ,Isuse, Tu condu-ne
Până-n locul fericit,
Unde îngerii ne-aşteaptă
Să-Ţi cântăm, Isus iubit.


2.Peste văi prăpăstioase,
Poduri lungi vei traversa.
Dar Isus stă şi priveşte,
Calea-aceasta viaţa ta.
Fii atent la avalanşe,
Datoria să-mplineşti.
Ţine mâna strâns pe frână,
Drumul vezi să nu-l greşeşti.


3.Când cu bine ajungi la maluri,
Și-apoi treci peste Iordan,
Vezi o gară-mpodobită,
E cerescul Canaan.
Aici trenul se opreşte…
Tu cobori, ești obosit.
Însă Domnul îţi grăieşte:
“Călător, bine-ai venit!”

