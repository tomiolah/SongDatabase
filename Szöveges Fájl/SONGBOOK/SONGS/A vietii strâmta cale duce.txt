A vietii strâmta cale duce

A vieții strâmtă cale duce


A vieții strâmtă cale duce
Din țara negrului păcat,
Prin jertfa mare de pe cruce,
Spre mult slăvitul Împărat.


La cruce e hotarul țarii,
Și tu-l poți trece dac-ai vrea;
Isus îți dă de tot uitării
Trecutu-ntunecat din ea.


Isus a luat cu El pe cruce
Povara ce te apăsa;
Te-ncrede-n El, căci te conduce
Mereu spre noua țar-a ta!


De-acum poți să trăiești în pace,
Cum niciodată n-ai gândit;
Isus din fiară, miel te face,
Ca El, de-a pururi fericit!

