A mennyek és seregeik

1. A mennyek és seregeik
Isten hatalmát hirdetik,
S kezének nagy munkáját.
Ezt zengi hangosan e föld,
Tenger, mező, a hegy s a völgy
Beszéli erős karját.
Híven, szépen szól az ének
Alant és fent, dicsérettel
Elterjedve szerteszéjjel!


2. Az Úr igéje bizonyos,
Mely minket sötétből kihoz
Fényes világosságra.
Az Úr félelme tiszta, szép
És ilyen lesz, s marad mindig,
Mely győz az igazságra.
Nyújt a szava segedelmet,
Mindeneknek, kik sietnek,
Hogy nyerjenek örökéltet.


3. Ki tudja saját sok bűnét,
Mellyel megfertözé szívét
Az ember szörnyűképpen?
Bocsásd meg minden bűnömet,
Ó ments meg tőlük engemet,
Kegyelmesen, Úr Isten!
Áldj meg, kérlek, hogy én hűen,
Szeretetben Szolgáljalak,
Alázatban megmaradjak.

