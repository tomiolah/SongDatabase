Zúgó vihar ellenében, evez kis hajóm,

Zúgó vihar ellenében, evez kis hajóm,
Jövel, segíts a küzdésben, drága Megváltóm.
Mert a habok úgy csapkodnak a fejünk felett,
Nem bírunk tovább küzdeni Jézus csak veled.


Feltekintünk a magasba Atyánk trónjára,
Rágondolunk a lelkünknek Megváltójára.
Úgy szeretett Jézus minket, meghalt érettünk,
Hogy a nehéz élet után, boldogok legyünk.


Hozzád futunk drága Jézus, figyelmezz reánk
Bűneinkért ne vessél meg, mennyei Atyánk.
Szóljál, kérünk a viharnak s lecsendesülnek
És mi boldogan átérezzük jelenléted.


Esdve kérünk hű Megváltónk, drága Mesterünk
Hogy e földi küzdelemben, folyton légy velünk
Táplálj minket élő hittel és szeretettel
Küzdelemtől ments meg minket, drága Mesterünk

