Ce mare har sa poti vedea

Ce mare har să poți vedea


Ce mare har să poți vedea
Cu ochii tăi lumina,
Dar mult mai mare har tu ai
Când ți-e iertată vina!
Ce mare har, ce mare har
Să ai iertată vina!


Ce mare har să poți s-auzi
Cu-a ta ureche cântul,
Dar mult mai mare har tu ai
Când poți s-auzi Cuvântul!
Al lui Isus, al lui Isus
Auzi tu azi Cuvântul!


Ce mare har să poți să guști
Din roade de tot felul,
Dar mult mai mare har tu ai
Când guști ce bun e Domnul!
Ce mare har, ce mare har
Să știi ce bun e Domnul!


Ce mare har când mirosim
Parfum de flori frumoase.
Tu răspândești mereu în jur
Miresme sfinte-alese!
A lui Cristos, al lui Cristos
Miresme sfinte-alese!


Ce mare har să poți să-L simți
Pe Domnul ca și Toma,
Dar mult mai mare har tu ai
Crezând în El acuma!
Fără să-L vezi, fără să-L vezi,
Să crezi în El acuma!

