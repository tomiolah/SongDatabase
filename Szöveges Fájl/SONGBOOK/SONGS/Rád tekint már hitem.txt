Rád tekint már hitem

1. Rád tekint már hitem,
Megváltóm, Istenem,
A Golgotán;
Halld könyörgésemet,
és vedd el vétkemet;
Mostantól hadd legyek
Tiéd csupán!


2. Szívemet töltse be
Kegyelmed ereje
Buzgósággal!
Meghaltál érettem;
Adjad, hogy életem
Teérted éghessen,
forró lánggal!


3. Ha elfog utamon
Félelem, fájdalom:
Fogd kezemet!
Derítsd fel éjemet,
Szárítsd fel könnyemet,
Tévelygésben ne hagyd
én lelkemet!


4. Ha időm itt lejár,
és a sötét halál
Jön már felém:
Megváltóm, ments Te meg
Kétségtől engemet,
Nálad hogy üdvömet
meglássam én!

