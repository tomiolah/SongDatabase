Inimi lângă inimi strângem

1. Inimi lângă inimi strângem,
S-avem pace pe pământ,
Oh, veniți cu toți din harfe,
Să cântăm pe drumul sfânt.


Refren:
Fruntea-i El, noi mădulare,
Soare-i El, noi raza Lui,
El Izvorul și El mare,
Iar noi unda râului.


2. Fii ai Tatălui Preasfântul,
Legământul întăriți,
Și făgăduiți cuvântul;
Că din inimă-L iubiți.


Refren:
A iubirii-nțelepciune,
Lanțul ei de s-ar slăbi,
Stăruiți în rugăciune,
Căci Isus îl va-ntări.


3. Frați pe frați să se iubească,
Din tot sufletul așa,
Încât unul pentru altul,
Viața însăși să și-o dea.


Refren:
Astfel ne-a iubit la vreme,
Încât sângele Și-a dat.
Din voi unul de s-ar pierde,
Cât ar fi de întristat.


4. Adă har de înfrățire
În poporul Tău iubit,
Și-l topește-ntr-o simțire,
După cum Tu ai voit.


Refren:
Una fă-l cu adevărul,
Ce respiră-n Duhul Tău,
Și văpaia Ta să ardă,
Miazma cugetului rău.

