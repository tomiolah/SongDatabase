Két hely tárul majd ott elénk

1. Két hely tárul majd ott elénk,
Ha átmegyünk e létből:
Az egyik lelkünk része lesz,
Ki mint küzdött e végből;
Ki mint töltötte idejét,
Ki mint kereste itt üdvét,
Akként lesz ott a díja.


2. Mily szörnyű ez a szó: pokol!
Tudod-e, mit jelent ez?
Határtalan kín és nyomor,
Amely enyhítve nem lesz.
Azoknak van ez ott, akik
Megátalkodva vannak itt
És bűneikben élnek.


3. Sok fájdalmat okoz akkor!
A lélek vádolása!
A sok gonosz tett, mely ottan
Elébünk jön rakásra;
Amit gondolt, tett vagy mondott,
Féregként fogják rágni ott
A bűnnel megterheltet.

