Isten, ki magas trónon ülsz

1. Isten, ki magas trónon ülsz,
Körötted izzó lángú tűz,
Nem foghat fel az értelem,
És mégis úgy hívsz: gyermekem.


2. Te vagy az éltünk napja már,
Fényednél lábunk bizton jár,
Mert szívünk ismer és imád,
Mint áldó, védő jó Atyát.


3. Nélküled minden oly sötét,
De Tőled napfény árad szét,
A bűnök árnya tűnik már,
Felragyog ékes szivárvány.


4. Király és Úr vagy mindenen,
Igazság vagy, és kegyelem.
Trónodnál állva néped kér,
Ó, áldd meg most a Krisztusér&#39;.


5. Segíts meg minket Istenünk,
Hogy Téged áldjon életünk;
Szívünkből szálljon hódolat,
Mint tiszta, élő áldozat!

