Nu lăsa să treacă vremea

1.Nu lăsa să treacă vremea
Trece însăşi viaţa ta,
Se apropie şi clipa
Socoteală când vei da.
Trece ziua cea de azi
Mai în jos cu-o treaptă cazi,
Sau cu una te ridici
Că nu poţi sta tot aici.


Refren:
Te ridici, sau cobori
Te ridici, sau cobori
Te întreb de două ori,
Te ridici sau te cobori.


2.Banii oare-ţi sunt căderea
De nu poţi să te ridici?
Căci sunt mulţi cu mare-avere,
Dar cu sufletele mici.
Dacă vrei să fii bogat,
Să ai suflet luminat
Bogăţii să nu le zici,
Celor ce rămîn aici.


3.Nu vorbesc de-o ridicare
În privirea celor mulţi
Căci aceasta e pierzare,
Dacă vrei să mă asculţi.
Dumnezeu a lepădat
Ce-i la oameni înălţat.
Umilinţa de-o iubeşti,
Află că pe drum bun eşti.

