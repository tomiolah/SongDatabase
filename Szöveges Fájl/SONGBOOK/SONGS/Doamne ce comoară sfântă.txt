Doamne ce comoară sfântă

Doamne, ce comoară sfântă
Am găsit în Jertfa Ta
/: Alinare sufletească
Pentru toată viața mea :/


Când eram fără de Tine
Eram trist și apăsat
/: De păcatul necredinței
Care ma ținea legat :/


Dar Isus văzându-mi starea
Că-i din ce în ce mai grea
/: M-a chemat să vin la Dânsul
Căci mi-o poate alina :/


Eu I-am ascultat chemarea
Și-am venit cum El mi-a spus.
/: Și-am văzut că mângâierea
Era-n mâna lui Isus :/


Și de-atuncea, ah! ce bine
Sunt eu lângă brațul Tău
/: Nu aș mai pleca o clipă
De la Tine, Domnul meu :/

