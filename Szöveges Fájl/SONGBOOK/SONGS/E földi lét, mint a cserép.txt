E földi lét, mint a cserép

1. E földi lét, mint a cserép,
Mely összetör mentől elébb,
Mint a vízen a buborék,
Amit a víz nyom szerteszét.


2. A bűn hozta e helyzetet,
De Jézus hozott életet!
S ha földi létünk vége jön,
Következik reánk öröm!


3. Dicsérjük Isten szent Fiát,
Ki értünk áldozta magát,
Ki értünk erre földre jött,
Győzött halál, pokol fölött.


4. Engem is áthatott e tény,
Megjött szívembe a remény,
Hogy a testem, ha sírbadül,
Lelkem az Úrhoz felrepül.


5. Ó, Istenem, adj jó hitet,
Erősíts ebben engemet,
Hogyha elhagyom e lakot,
Szinről-színre lássalak ott!

