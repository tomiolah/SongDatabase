Te vagy napvilágom

1. Te vagy napvilágom,
Te vagy énekem,
Téged várlak Jézus, kínos éjeken.
Oszlasd el a homályt, űzd el a bánatot,
Ragyogjon fel rajtam szép fényes napod.


2. Égő várakozás él minden szívben,
Bár ha nem is tudja,
Téged vár minden.
Titkon epedőknek jelenjél meg nyilván,
Találj meg mindenkit, ki élni kíván.


3. Találj meg mindenkit, aki elveszett,
Vigye dicsőségre hatalmas kezed;
Hogy amikor eljössz az ég felhőiben:
Örömmel lásson meg minden földi szem.

