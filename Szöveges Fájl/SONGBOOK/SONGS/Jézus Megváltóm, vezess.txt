Jézus Megváltóm, vezess

1. Jézus, Megváltóm, vezess
Biztos révbe engemet!
Tomboló viharon át
Győzz le minden akadályt!
Hogyha Véled indulok,
Örök célomhoz jutok.


2. Bőszült tenger törhet rám,
Rémíthet bár vad hullám;
Parancsszódra csendesül,
Néked enged, egyedül.
Tűnik minden fergeteg,
Hogyha int erős kezed.


3. Majd ha utam végezem,
S örök révbe érkezem,
Uram, légy ott is velem,
Szüntesd minden félelmem!
Szelíd hangon bátoríts,
Dicsfényedben részesíts!

