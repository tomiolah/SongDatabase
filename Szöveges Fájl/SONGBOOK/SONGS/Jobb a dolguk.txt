Jobb a dolguk

1. Jobb a dolguk, akik ketten
Összefognak egy úton.
Nő és férfi szent egységben:
Áldás lesz a házukon.


2. Hogyha egyik el is esne,
Társa védőn mellé áll,
Fölemeli, és szeretve
Néki oltalmat kínál.


3. Ha egyiket megtámadnák,
Ketten állnak ellene.
Elűzi a tél zord árnyát
Szívük, lelkük melege.


4. Szól az Ige. Jó tanácsa
Végig kísér titeket.
A jó Isten így megáldja
Mindhalálig éltetek.

