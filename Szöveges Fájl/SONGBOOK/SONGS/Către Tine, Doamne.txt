Către Tine, Doamne

1.Către Tine, Doamne,gândul mi-l îndrept
În ispite şi-n necaz puteri aştept
Peste mine vremuri grele au trecut,
Tu, Isus, cu braţul tare m-ai ţinut.


Refren:
Am trecut biruitor prin încercări, 
În ispite şi-n necaz mi-ai dat puteri,
Astăzi, Doamne-Ţi mulţumesc, 
Şi plângând, Te rog, Isuse, să mă ierţi,
Pasul meu mai sigur către cer să-ndrepţi.


2.Vreau, Isuse, să fiu altfel decât sunt,
Schimbă-mi viaţa cât sunt încă pe pământ,
Fă-mă sfânt, Isuse scump, ca să iubesc
Şi pe-aceia care mă batjocoresc.


3.Azi, Te rog, să fii al meu conducător,
Dă-mi putere să-Ţi fiu Ţie următor,
Proslăveşte-Ţi numele în viaţa mea,
Şi acum, şi-n veşnicii nu mă uita.

