Hol van Jézus

1. Hol van Jézus?
Az én vágyam,
Hű barátom s mindenem?
Ó, hová ment, hisz Őt várom,
Vajon Őt hol lelhetem?


2. A sok bűnöm felett íme
Sírok és szomorkodom.
Hol van Jézus, aki szeret,
Vajon hol találhatom?


3. Rettegések közt kiáltok:
Hol van, hol van Jézusom?
Nem örvendhet szívem addig,
Míg keblén nem nyugoszom.


4. Ki ad nékem lelki szárnyat,
Hogy repüljek sebesen,
Hegyen, völgyön, vízen által,
S Jézusom megkeressem.


5. Ő elveszi a fájdalmat,
Elűzi a bűnt s halált,
Szívemnek ad nyugodalmat;
Mindenben javamra áll.


6. Azért soha nem mulasztom,
Soha félbe nem hagyom,
Jézusomnak keresését,
Utcán, mezőn, halmokon.


7. Kedves Jézus, engedd kérlek,
Hogy én megtaláljalak,
Mosson meg a bűntől véred,
Hogy fönt majd meglássalak.


8. Csillapítsd a lelki vágyam!
Légy mindenkor az enyém!
Add, hogy mindig, arcod lássam,
Itt hitben, s ott színről én!

