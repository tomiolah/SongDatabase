Este van, csend borul a tájra

1. Este van, csend borul a tájra,
Csillagok fénye felragyog.
Szívemben dalra kél a hála
És öröm, hogy hálát adhatok.
Jól tudom, hogy az, akiben bízom,
Nem hagy el, sem el nem távozik.


Bánat ér, hűsége megvigasztal,
Tévedek, Ő helyre igazít.
Mindig ad jó tanácsot nékem,
Megsegít válaszút előtt.
És ha már elfáradt a lelkem,
Minden naphoz Ő ad új erőt.


2. Félelem és a gyötrő gondok,
Bús napok messze járnak már.
Boldogan én Urammal járok,
Ő vigyáz rám és mellettem áll.
Ismeri és tudja, mi a vágyam,
Megadja a szükségest nekem.


Mégis úgy kívánja, hogy feltárjam
Háladással mindennap szívem.
Hű Uram jósága, kegyelme
Beragyogja az életem.
Ó, de jó elmerülni benne,
Háladással élni szüntelen.

