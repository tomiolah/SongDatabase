Mily édes szó a fülnek

1. Mily édes szó a fülnek,
Mily kedves hír a szívnek,
Hogy értünk születtél!
Szent neved csengő dallam
És üdvöt rejtő balzsam:
Jézus, ki Megváltónk lettél!


2. Mily erős és hatalmas,
Mily bölcs vagy s diadalmas,
Mily szent a te szavad!
Megváltást ad halálod,
Szent véred biztos zálog,
Hogy üdvöt nyerjünk általad.


3. Mily bölcs a tanításod,
A jóban nincsen másod,
Ó, Urunk, Mesterünk!
Az elme és szív néked
Meghódol és áld téged,
Ki üdvünk lettél s életünk.


4. A halált te legyőzted,
S a sír nem gát előtted:
A poklot megtörted.
Mint Úr mentél az égbe,
És dicstrónodra lépve,
A szentek állnak körötted.


5. Ne legyen kapu zárva,
De minden szív kitárva
Őt várja énekkel!
Hadd lépjen abba áldva
A mennynek nagy Királya:
Őt áldjuk hívő lélekkel!

