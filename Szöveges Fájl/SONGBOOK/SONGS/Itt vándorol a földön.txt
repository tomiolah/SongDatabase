Itt vándorol a földön

1. Itt vándorol a földön
Az üdvözült sereg
És mindeniknek ajkán
csodás ének zeneg.
A könnyek bús honában
Ujjongva zeng e dal,
Van benne mély sóvárgás,
De teljes diadal.


2. Csak zengik a dicső dalt,
a Bárány énekét,
Mely a keresztről indult
a mindenségbe szét.
Szólnak Jézus sebéről,
győzelmit hirdetik,
A váltság erejéről,
Mely már itt üdvözít.


3. S ha lelkek összejönnek,
Az egyik dalba kezd,
S tovább dalol másik,
S mit zengnek, a kereszt.
Egymásra rátalálnak,
Nem kell beszélni sem,
Ismertető az ének
S örömsugárzó szem.


4. Bárány dalát előtte
mikor zenghetjük el?
Mikor jössz hajnalcsillag?
Úgy várunk, Óh, jövel!
Hamar gyűjtsd serged össze,
Készíts bennünket el,
Serget, mely fönn,
Előtted Örökre énekel.

