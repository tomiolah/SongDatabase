A mennyben van a legjobb Barátom

1. A mennyben van a legjobb Barátom,
Emberben bízni nem merek,
Mert itt e mulandó világon
Mindenki csalfán tetszeleg.
Azért én mindig ezt vallom:
Jézus a legjobb barátom.


2. Elhagyhat hűtlen minden ember,
De Jézusom mellettem áll;
Vigyáz rám mindig őrző szemmel,
Szeretve hű karjába zár.
Azért én mindig ezt vallom:
Jézus a legjobb barátom!


3. Értem önmagát odaadta,
Kiömlött vére bűnömért;
Ínségből kivon erős karja,
A vádak közt beszéde véd.
Azért én mindig ezt vallom:
Jézus a legjobb barátom.


4. Jézusom éltét adta értem.
Én az övé, ő az enyém.
Az üdvre kiválasztott engem,
Vezet a hitnek ösvényén.
Azért én mindig ezt vallom:
Jézus a legjobb barátom!

