Ca un far pe malul marii

Ca un far pe malul mării


Ca un far pe malul mării
Mi-ai trimis lumina Ta,
În furtuna disperării,
Când fui gat-a mă îneca.


Doamne, fă ca să străbată
Din Golgota peste mări,
Raza dragostei, ce-arată
Portul veșnicei scăpări.


Marea e cu stânci dosite
Ce sunt greu de ocolit;
Și-s atâtea căi greșite,
Că-i ușor de rătăcit.


Sunt atâți ce-n întuneric
Drumul drept nu-l mai găsesc;
Fă-mă, Doamne, un far puternic
Pentru toți ce-i întâlnesc!


Dacă luntrea lor spre Tine
Nu pot totuși a-ndrepta,
Fă-mă să le strig mai bine
Să-ți dea cârma-n mâna Ta!

