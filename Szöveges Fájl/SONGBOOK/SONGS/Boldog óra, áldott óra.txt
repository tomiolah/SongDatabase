Boldog óra, áldott óra

1. Boldog óra, áldott óra,
Mikor Jézushoz jövünk.
Áhítatban benső szóra
Kegytrónjához térdelünk,
Hogy készséggel őt szemléljük,
Akaratát megismerjük,
Ez az idő kincset ér,
Leghasznosabb mindennél!


2. Jézus, kegyelmed forrása
Szívünk mélyén csörgedez.
Drága napod fénysugára
Minket életre ébreszt.
Annyi gazdag áldás mellett
Azt is nyújtod gyermekidnek.
Hogy tenálad pihenjünk,
S élő vizet merítsünk.


3. Urunk, add, hogy rád tereljük
Elménk teljes figyelmét!
Rajtad csüggjünk, és mibennünk
Uralkodjék szent igéd!
Mint Mária, jól figyeljünk,
Amit mondasz, ne feledjük,
És megértve szavadat,
Kövessük lábnyomodat!

