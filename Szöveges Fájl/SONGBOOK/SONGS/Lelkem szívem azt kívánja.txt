Lelkem szívem azt kívánja

Lelkem szívem azt kívánja


Lelkem szívem azt kívánja legyen Jézus tanítványa
De azzá csak úgy válhatom,
ha magamat általadom.


Szívem minden erejével,
lelkem összes érzetével
Veszem fel a keresztemet,
úgy követem Mesteremet.


E világ ki fog nevetni,
barátim meg fognak vetni
Kísértések csábok árja
ösvényemet el nem állja.


De Jézusom hatalmával győzni fogok diadallal
Nem uralgok csak szolgálok,
a parancsra készen állok.


Keskeny rögös utam vége,
beér majd a dicsősségbe
Hol a kereszt lehull rólam,
ott a dicső menyországba.


Áldom az én teremtőmet,
Megváltómat,Megmentőmet,
Ki a bűntől elszakasztott örök üdvre kiválasztott.

