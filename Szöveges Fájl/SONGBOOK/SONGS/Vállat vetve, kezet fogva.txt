Vállat vetve, kezet fogva

1. Vállat vetve, kezet fogva talpra a hazáért!
Munkálkodva, imádkozva kezdjünk szebb jövőért!
Nincs ellenség, amely győzne jó fegyverünk ellen,
Bízzál magyar, s ne restelkedj, megsegít az Isten!


2. Vállat vetve, kezet fogva testvér a testvérrel,
Békességben, szeretetben, egy szív egy lélekkel!
Így harcoljunk, ameddig él csak egy magyar itten,
Bízzál magyar, előre hát, nem hagy el az Isten!


3. Fényes hajnal, magyar hajnal derül már az égen,
A magyar név meg szebb leszen, mint volt egykor régen.
Most hát talpra, szent munkára, hitben, szeretetben,
Bízva bízzál, s ne félj magyar, megsegít az Isten!

