Nu ne lăsa să ne-ndoim

1.Nu ne lăsa să ne-ndoim în crâncena furtună
Nu ne lăsa să ne-ngrozim când fulgeră și tună
Nu ne lăsa să înghețăm în crunta viscolire
Nu ne lăsa să nu-nsetăm de cea dintâi iubire.


Refren:
Nu ne lăsa să ne-ndoim Isuse, de izbândă
Căci fără țel ne prăbușim în moarte și-n osândă.


2.Nu ne lăsa îndepărtați de-a nsoatre legăminte
Nu ne lăsa ne-nfiorați de lacrima fierbinte
Nu ne lăsa să fim împinși pe căi înșelătoare
Nu ne lăsa să fim învinși și sfâșiați de fiare.


3.Nu ne lăsa să părăsim credința noastră bună
Nu ne lăsa să despărțim umblarea împreună
Nu ne lăsa dormind nicicând în lene și-n păcate
Nu ne lăsa neînsetând de cinste și dreptate.

