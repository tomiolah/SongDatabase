O, Isuse, a mea cruce

1.O, Isuse, a mea cruce
Să-mi ajuţi a o purta
Orice-ar fi să mi-o pot duce
Ascultând de vocea Ta.


Să-Ţi urmez Isuse Ție
Pân-la capăt orice-ar fi
Toţi de-ar fi să mă condamne
Tu nu mă vei părăsi.


2.Eu voiesc la fel ca Tine
Să fiu mort la orice rău
Ţine-mă de mână bine
Ispitit când sunt mereu.


Părăsit sunt de prieteni
Tu-mi rămâi Prieten bun
Ştiu că-ncrederea nu-mi clatini,
Deci nădejdea-n Tine-mi pun.


3.În furtunile vieţii
Călăuză Tu îmi eşti
Chiar şi nourii tristeţii
Prin Cuvântu-Ţi risipeşti.


Cine poate-a mă desparte
De iubirea Ta Isus?
De necazuri când am parte, 
Numai Tu îmi eşti de-ajuns.

