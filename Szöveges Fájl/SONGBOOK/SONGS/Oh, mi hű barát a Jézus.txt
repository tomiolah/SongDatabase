Oh, mi hű barát a Jézus

1. Oh, mi hű barát a Jézus,
Hordja bűnünk, bánatunk.
Mily dicsőség, hogy nevében
Istenhez fordulhatunk!
Mennyi békét elveszítünk,
Sírva hordjuk bánatunk,
Mind azért, mert hő imában
Ő hozzá nem fordulunk.


2. Ér-e próba vagy kísértés?
Háborúság zaklat-é?
El ne csüggedj ám miatta:
Vidd imádba Ő elé!
Volt-e már ily hű barátod,
Gondod így ki fölvevé?
Látja minden gyöngeséged.
Tárd ki bátran Ő elé!


3. Nyomja-é bú gyönge vállad,
Földi bánat terhel-é,
Drága Megváltód az orvos:
Vidd imádban Ő elé!
Megvet, elhagy, kit szerettél?
Vidd imádban Ő elé!
Ő két karja közt ölelve
Visz a békesség felé.

