Mit használ a krisztusi név

1. Mit használ a krisztusi név,
Ha szerinte nem élek,
Ha nincs bennem jóra készség,
És vétkezni nem félek:
Ha szívem  a földhöz von,
Feledem, mi a célom,
S azt, ki értem ment halálra.
Csak ajkam s nem életem áldja?


2. Mit használ énnékem a hit,
Ha csak szájjal hirdetem.
De nem termem jó gyümölcsit,
S a bűnt pedig kedvelem;
Hogyha gyáván legyőznek,
S hatalmukba kerítnek
A hívságos indulatok,
S nekik ellent én nem állok?


3. Napról-napra sok a vétkem,
Ki a Krisztust ismérem,
Tudom, mennyi jót tett értem,
És csak szájjal dicsérem!
Avagy jobb vagyok talán,
Mint a hitetlen pogány,
Ki nem hallott még az Úrról,
Megváltásról, üdv honáról?


4. Uram, Uram! - mondhatom bár
Képmutatók módjára,
Nem segít az és nem használ,
Ha majd hív számadásra.
De a földi jótettek
Öröklétbe követnek;
Kinek hitét tett kíséri,
Az őt meg nem szégyeníti.

