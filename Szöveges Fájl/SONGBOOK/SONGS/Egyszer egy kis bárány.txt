Egyszer egy kis bárány

Egyszer egy kis bárány gondolt egy nagyot,
azt mondta magáról: &quot;Én már elég nagy vagyok.
Nem kell többé pásztor, és nem kell többé nyáj,
élem az életemet, és csak megyek az orrom után.&quot;


Mendegélt a bárány, s egy erdőbe érkezett.
Azt hitte szegénykém, végleg elveszett.
Sötétség borult rá, egyedül volt, és félt,
sírdogált, s úgy hajtotta álomra a fejét.


Elindult a pásztor, hogy megkeresse őt.
Tűvé tette érte a völgyet, hegytetőt.
Megtalálta végül koszosan, éhesen,
lehajolt, s vállára vette hűségesen.


Hallgatom a történetet és tudom, nekem szól.
Minden kérdésemre rögtön válaszol.
Hallgatom és érzem, én vagyok az az egy,
akiért a pásztor mindent egy lapra tett.


/: Nincs előtte akadály, ha rólam van szó.
Jön tűzön és vízen át, ha rólam van szó.
Megmozgat minden követ, ha rólam van szó,
segítségemre siet, mert rólam van szó! :/

