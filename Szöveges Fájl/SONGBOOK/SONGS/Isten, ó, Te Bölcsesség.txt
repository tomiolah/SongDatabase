Isten, ó, Te Bölcsesség

1. Isten, ó, Te Bölcsesség,
Fel nem érlek ésszel Téged!
Minden szép s mi ékesség,
Téged hirdet földön, égen.
Mégis gyarló emberszemmel
Rád tekint&#39;ni ki merészel?


2. Örvend a nagy mindenség,
S Téged dicsér körforgása;
Fennen zeng a széles ég:
Bölcs az Isten, nincsen mása!
S lám, a messzi ég határa
Nyugszik az Ő bölcs karjába&#39;!


3. Ó, ember, te föld pora,
Tán az Istent készülsz mérni?
Múló idők vándora,
Alkotódat megítélni?
Két kezeddel eget fogni,
Abba gőggel behatolni?


4. Isten, jó és bölcs Atyám,
Add megértnem szent Igédet!
Mindig csak Rád hallgatván,
Részem lesz majd az ígéret.
Bár még színed el van rejtve,
Téged áldlak reggel, estve!

