Adesea ma cuprinde dorul

Adesea mă cuprinde dorul


Adesea mă cuprinde dorul
De Domnul meu mult așteptat,
Și-atunci spre ceruri îți ia zborul
Gândul de dor înaripat.


Domnul meu iubit,
Mire mult dorit,
Tot mai mult spre cer se-ndreaptă
Inima-mi ce Te așteaptă!
O, vino, vin’ Mire iubit!


Ce clipă scumpă, fericită
Când lângă Tine m-oi vedea,
Cu toți din ceata Ta iubită,
Ce-aici purtat-au crucea Ta!


Duioasă va fi ziua-n care
De lacrimi ochii ai să-mi ștergi,
Iar pentru slaba mea lucrare
Cununa mea vei știi să-alegi!


Atunci, întreaga-mi suferință
În fericire-o voi sfârși,
Iar viața mea - o biruință
Cu Domnul meu în veci va fi!

