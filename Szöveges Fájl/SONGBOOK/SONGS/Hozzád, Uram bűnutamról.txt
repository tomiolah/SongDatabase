Hozzád, Uram bűnutamról

1. Hozzád, Uram bűnutamról
Megtörten visszatérek.
Ne űzz el, bűnöst, magadtól.
Ó, szánj meg esdve kérlek!
Tölts ki reám Szentlelkedet,
Ki alkotsz bennem új szívet,
Hogy mindig néked éljek!


2. Kifolyt véred hadd mossa meg
Rút lelkem hótisztára!
Bűntől megsebzett szívemnek
Csak így lesz gyógyulása.
Ó, adj kegyelmet, Jézusom,
Nézd, éltem hozzád fordítom;
Állítsd a hit útjára!


3. A Lélek intő, halk szava
Hadd csengjen bennem folyvást,
Hogy fölismerjem naponta
És kerüljem a romlást;
De hogyha mégis vétkezem,
És botladozik életem,
Ne szégyelljem a sírást!


4. Szent sebeidben, Jézusom,
Új erőt nyer a lelkem,
Add, hogy megálljak utadon,
És benned növekedjem!
Így lesz éltem gyümölcsöző,
A vétket folyton gyűlölő,
Minderre segíts engem!

