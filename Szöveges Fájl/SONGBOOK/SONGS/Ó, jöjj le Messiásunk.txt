Ó, jöjj le Messiásunk

1. Ó, jöjj le Messiásunk,
szívünk teérted esdekel,
Te vagy, kit egyre várunk:
jövel, jövel, jövel!
Ó, meg ne vesd hívó szavunk!
Ha nem segítsz, mi meghalunk,
Tenélküled elkárhozunk.
A könnyeinkre nézzél,
imánk füledbe jusson el!
Könyörgünk, ó ne késsél:
Jövel, jövel, jövel!


2. Ó, jöjj le Messiásunk,
szívünk teérted esdekel,
Te vagy, kit egyre várunk:
jövel, jövel, jövel!
Jöttöd jelét majd harsonák
Visszhangozzák a légen át,
Az ég kitárja ajtaját.
Tevéled szent reményünk
egy boldog, új világ jön el.
Ígéretedre kérünk:
Jövel, jövel, jövel!


3. Ó, jöjj le Messiásunk,
szívünk teérted esdekel,
Te vagy, kit egyre várunk:
jövel, jövel, jövel!
Üdv, érkező felséges Úr,
Az ellen is eléd borul,
imádni téged megtanul,
Dicséretedre zsoltárt
karunk örömmel énekel
S emel nevednek oltárt:
Jövel, jövel, jövel!

