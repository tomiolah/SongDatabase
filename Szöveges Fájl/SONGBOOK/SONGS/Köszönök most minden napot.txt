Köszönök most minden napot

1. Köszönök most minden napot,
Amit eddig adtál,
Köszönöm, hogy órát, percet
Bölcsességed számlál.
Uram Jézus, ami elmúlt,
Véred alatt rejtve,
/:Újat adtál, megváltottál,
Nem nyom a bűn terhe.:/


Refrén:
Köszönöm a percet, órát,
Amit eddig adtál.
Köszönöm a drága véred,
Amin megváltottál,
Köszönöm, hogy mindenkoron
Szolgálhatok néked,
Köszönöm, hogy mindörökre
Imádhatlak Téged.


2. Fogod kezem, veled járok,
Újra hála érte.
Völgyben, hegyen, csak rád nézni
Győzedelmes élet.
És a holnap, és a jövő?
Bizton tudom rólam,
/:Amit Te adsz, hű Megváltóm,
Javamat munkálja.:/

