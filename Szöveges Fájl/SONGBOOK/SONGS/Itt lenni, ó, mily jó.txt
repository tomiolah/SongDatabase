Itt lenni, ó, mily jó

1. Itt lenni, ó, mily jó nekünk,
Tevéled, áldott Mesterünk,
A megdicsőülés hegyén,
Hol minden csodás, tiszta fény!


Itt Mózes áll törvényeden,
Ott Illés, ki a Hóreben,
Hallotta meg az égen át
Az Úr halk és szelíd szavát.


2. Itt lenni, ó, mily jó nekünk,
Tevéled, áldott Mesterünk,
Hol minden földit elfeled
A szív, és örvendez Neked.


Át messzetűnő tájakon
Lelkünk repül sasszárnyakon,
Hogy Nálad leljen pihenőt,
Ki Úr vagy mindenek fölött!


3. Itt lenni, ó, mily jó nekünk,
Tevéled, áldott Mesterünk,
Hol fényben láttatod magad,
Ó, hadd csodáljuk arcodat!


Hermon hegyén, mi égig ér,
Nincs hó, mi lenne oly fehér,
Ha üdvöm megtalálhatom,
Orcád örökre láthatom.


4. Itt lenni, ó, mily jó nekünk,
Tevéled, áldott Mesterünk,
Az éj homálya átölel,
A messze ég most oly közel!


Ó, halld az Úrnak szózatát!
Azért küldötte el Fiát,
Hogy meghajolj a Szent előtt,
S figyelmes füllel hallgasd Őt!

