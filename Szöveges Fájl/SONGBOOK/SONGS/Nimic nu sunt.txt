Nimic nu sunt

1.Nimic nu sunt! Un strop de tină,
În care-ai pus un bob de grâu
Un ciob în care aprinzi lumină,
Un colb din care ai scos un râu.


2.Nimic nu sunt! O cupă spartă,
Din care faci un heruvim
Sunt măgăruşul ce Te poartă
În drumul spre Ierusalim.


3.Nimic nu sunt! Un rob netrebnic
Chemat ca jugul Tău să-l port
Să dau de-o parte piatra rece
Când Tu dai viaţă celui mort.


4.Nimic nu sunt! Un bob de tină
Din care faci toiag de fier;
O luminiţă fumegândă
Ce mâine va fi stea pe cer.


5.Nimic nu sunt! Iar Tu eşti totul
Şi Tu Te-ai dat ca preţ al meu,
Făcând din pieptul meu chivotul
Ce poartă-n el pe Dumnezeu.

