Bár nem lát téged földi szem

1. Bár nem lát téged földi szem,
Uram tiéd vagyok.
Bár arcod rejtve van nekem,
Mégis felém ragyog.


2. Fülem nem hallja hangodat,
Mégis beszélsz velem
És boldogságot csak az ad,
Ha szódat érthetem.


3. Képed betölti lelkemet,
Utam bármerre visz
És mindenütt kezed vezet,
Ha azt nem látom is.


4. Kimondani mi vagy nekem,
Ó! nincsen arra szó;
Most hitből áll csak életem
S ez mégis mind való.


5. De majd a fátyol szétszakad,
Mely most még rejteget
És színről színre láthatlak
S fényedben élhetek.

