Noi avem acolo-n cer un Tată

1.Noi avem acolo-n cer un Tată
Care ţine-n larguri bolta înstelată
Noi avem un Creator puternic
De a Lui poruncă toate calea-şi ţin.
Soare, lună, stele, marea-n valuri grele
Munţii-nalţi şi norii falnici Îi dau slavă.


Refren:
|: Tot ce-n zări cuvântă
Zi şi noapte cântă:
”Aleluia Celui Sfânt! Amin!” :|


2.Noi avem acolo-n cer un Frate
Cel născut din Tatăl, din eternitate.
Noi avem un Miel jertfit pe cruce
Miel de izbăvire din eternul chin.
Mii de inimi smulse din păcate-ascunse
Sus în cer şi jos în lume, Îi dau slavă.


Refren:
|: În vibrări de strună
Ceru-ntreg răsună
Aleluia lui Isus! Amin! :|


3.Noi avem aici cu noi în viaţă 
Pe Mângâietorul care ne învaţă
Noi avem pe însuşi Duhul slavei
Ce ne dă lumină, sprijin şi alin.
Înălţând spre astre glasurile noastre
Făurind în orice zi un imn de slavă.


Refren:
|: Preamărim pe Tatăl
Adorăm pe Fiul
Şi trăim prin Duhul Sfânt! 
Amin :|

