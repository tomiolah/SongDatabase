La picioare-Ti, o, Isuse!

La picioare-ți, o, Isuse!


La picioare-ți, o, Isuse,
Vin și azi eu, fericit,
Gânduri, inimă, supuse,
Să-ți aduc cum ai dorit!
Și acum vorbește-mi, Doamne,
Căci doresc să Te ascult,
Pune-n inima mea foame
După scumpul Tău Cuvânt!


Ah, vorbește-mi, căci dorește
Sufletu-mi Cuvântul Tău!
Tu-mi vorbește și mă crește,
Doamne, Dumnezeul meu!


Tot ce-i rău acum să piară,
Doar Cuvântul Tău de sus
Cu putere să răsune,
Căci el e de Domnul spus!
Slavă lui Cristos Isus!
Orice șoapt-acum să taci!
Duh Sfânt, mintea-mi luminează,
Liniște în min’ să faci!


Azi vorbește-mi Tu, Isuse,
Martorule credincios!
Bogățiile-ți ascunse
Fă să-mi fie de folos!
Al Tău sfânt Cuvânt e viață,
El e mângâierea mea.
În el am a Ta povață
Cum să merg pe calea Ta.


Tu să faci, Doamne Isuse,
Să-nțeleg ce îmi vorbești;
Mintea, inima-mi supuse,
Tu să mi le curățești.
Pune-n mine și dorinta
Ca eu tot mai mult să cresc,
Să-ți cunosc mai mult voința
Și mai bine să-ți slujesc!

