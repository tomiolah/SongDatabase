Tavaszi harangok szépen szóljatok

1. Tavaszi harangok szépen szóljatok,
Tavaszi virágok illatozzatok,
Daloló pacsirta szárnyalj a magasba,
Megérkezett az édesanyák napja.


Refrén:
A legszebb virágot szedtem egy csokorba,
Elhoztam benne rózsák illatát.
Édes, jó anyámat köszöntöm tehát
És áldom érette Isten jóságát.
Áldom jóságát!


2. Gyermeki ajkammal suttogom el már,
Gyermeki szívemnek köszöntéseit.
A darab kenyérért, drága mosolyáért,
Köszöntöm hát őt nagy szeretetéért.


3. És hogyha esténként csöndes otthon vár,
Felettem kigyúlnak fényes csillagok,
Naponta sóhajként száll az imám Hozzád:
Áldj meg Uram itt minden édesanyát!

