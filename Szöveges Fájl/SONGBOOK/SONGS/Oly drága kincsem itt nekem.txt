Oly drága kincsem itt nekem

1. Oly drága kincsem itt nekem:
A szép s igaz remény,
Hogy nyitva számomra a menny,
Örökké élek én.


Megváltóm ingyen adta ezt
Ajándékul azért,
Hogy adjon égi bíztatást,
A keskeny útra fényt.


2. E kincs szerzője Jézusom,
Ki eltörlé a bűnt.
Új élet útját járhatom,
Rabságom már megszűnt.


Megváltott engem teljesen,
A szívem Néki él.
E boldogító új remény
Csak Őróla beszél.


3. Megváltóm értem szenvedett
Sok kín között a fán,
Kiontva vérét bűnömért,
Meghalt a Golgotán.


De harmadnapra győztesen
Megtörte a halált,
Feltámadása megnyitá
Az üdvösség honát.


4. Halálnak nincs uralma már
Az életem felett,
Megváltóm rég legyőzte azt,
És így örvendhetek.


Igaz, hogy testem földbe száll,
De én élek tovább,
S a mennyben
Isten ád nekem,
Sokkal dicsőbb ruhát

