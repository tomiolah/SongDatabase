Krisztus újra eljön

1. Krisztus újra eljön,
hozza jutalmunk,
Ő a kezdet és vég
örök nagy Urunk,
Dávid áldott sarja,
szép Hajnalcsillag.


Földnek minden népe,
hódolva fogadd!
Várjad mindig készen,
bírád Ő, Urad!


2. Nézd az égi várost,
tárva ajtaja!
Kit az Úr megváltott,
mind bejut oda.
Hogyha fáradt lelked,
Ő szeretve vár,


Élő vizet néked
ingyen ma kínál.
Jöjj hát Hozzá bátran,
vegyed és igyál!


3. Irgalmadért néped
dicsér szüntelen,
Atya, Fiú, Lélek,
háromegy Isten.
Jézusunk, Te mondtad:
Eljövök hamar!


Néped híven vár
Rád, mind látni akar,
Urunk Jézus, jöjj el,
várunk, jöjj hamar!

