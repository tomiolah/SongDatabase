Ne csüggedezz, te kis csapat

1. Ne csüggedezz, te kis csapat
Az ellen, mint vad áradat,
Ha elsodorni vágyik.
Habár kiirtásodra tör,
Kétség, szorongás mért gyötör?
Nem tart ez így sokáig.
Nem tart ez így sokáig.


2. Ne félj: ügyed az Úr ügye!
A bosszút, hogy véghezvigye,
Bízd rá, meglesz, mit ígért.
Küld neked egy új Gedeont,
Ki bátran ellenidre ront,
Megtart téged és az igét,
Megtart téged és az igét.


3. Amily igaz, hogy Úr az Úr,
Ördög, pokol nem ejt rabul,
Mit se visz népe véghez.
Szégyent vall minden fegyvere,
Az Úr velünk, mi meg vele,
A győzelem miénk lesz,
A győzelem miénk lesz.


4. Bizzál tehát te kis sereg,
Csak védd vitézül Istened
Bátorságod ne veszt&#39;d el.
Ő megriasztja ellenid,
Hogy vérbe fullad mindenik,
Meglátod ten szemeddel,
Meglátod ten szemeddel.


5. Krisztus, segíts, nagy jó Urunk,
Hiszen te vagy a patronásunk,
Segíts meg szent nevedbe.
Mi, híveid azért neked
Hálát adunk s dicséretet,
Vidáman énekelve,
Vidáman énekelve.

