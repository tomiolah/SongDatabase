O, noi ne-am bizuit pe Domnul

1.O, noi ne-am bizuit pe Domnul 
De-aceea nu ne-a biruit
Nici vântul când vuia puternic
Nici valul când izbea cumplit.


Refren:
Bizuiţi-vă pe Domnul
Toţi ai Lui, în orice fel
Căci în El au biruinţa
Câţi se bizuiesc pe El.


2.O, noi ne-am bizuit pe Domnul
De-aceea când zdrobiţi păream
Spre fericita izbăvire
Adânc încrezători priveam.


3.O, noi ne-am bizuit pe Domnul
De-aceea-n noaptea cea mai grea
Purtam în suflet strălucirea
Luminii ce se-apropia.


4.O, noi ne-am bizuit pe Domnul
De-aceea azi cântăm aşa
Din toată inima slăvindu-I
Puterea şi iubirea Sa.

