Itt állunk, sergünk egybegyűlt

1. Itt állunk, sergünk egybegyűlt,
Egy lélekben, egy Úr előtt,
Köszönni, s kérni jöttünk.
Óh, Jézusunk, dicső Király,
Kereszten egykor, mennybe már,
Óh, jöjj, légy itt közöttünk!
Halld meg, áldd meg
Éneklésünk, mit nem késünk
Hozni néked, énekelni szent felséged.


2. Kis mustármagnyi kezdetet
Év év után terjeszt kezed,
Erős fává növelve.
Sok százezer, ki már Tiéd,
S hirdetni kész Isten nevét.
A szíve, karja, nyelve.
Hordja, szórja Szent igédet, áldva Téged,
S kész kimenni, nagy nevedről vallást tenni.


3. Szent templomossá építél,
Ránk áldó pillantást vetél,
Megvéd karod oltalma.
Kiküldted, ím, testvéreink,
Pogány világ nem árt nekik,
Sem a pokol hatalma.
Bánat támad, Majd öröm kel;
győzelemmel Minden gáton áttör igazságod.


4. Tiéd a föld, mi a Tied,
S egykor minden Hozzád siet,
Lehullva föld porába.
Halálnak álmát űzve szét,
Viszel sokat, új zsengeként,
Sálem szent csarnokába.
Gyűjtesz, küldesz Áldást egyre, hű népedre,
S ellenséged Urnak kell, hogy lásson Téged.

