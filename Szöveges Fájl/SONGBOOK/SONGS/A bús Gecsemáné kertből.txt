A bús Gecsemáné kertből

1. A bús Gecsemáné
kertből a Golgotára fel,
Egy ösvény tart,
és lelkem ma arról énekel.


Refrén:
E keskeny út a mennybe visz,
De sok rajta a zord tövis.


2. Mert szánt és szeretett minket,
a Mester arra ment,
S hogy bűnben el ne vesszünk,
ott vérzett Ő, a szent.


3. Ó, égi szeretet mélye,
úgy látta, elveszünk,
S kihulló drága vére
lett üdvünk, életünk.


4. Ó, jöjj a szent keresztfához
te bűnös, elveszett,
Ott békét adnak néked
a vérző, mély sebek.


5. És ajkad hálára nyílik,
új ének áldva száll,
Még szebben hangzik
majd fönn a Bárány trónjánál.


Refrén:
Övé a hála, tisztelet,
Mert Ő értünk elvérezett.

