Jővel Szentlélek Isten

1. Jővel Szentlélek Isten,
tarts meg minket Igédben;
Ne legyünk sötétségben,
maradjuk igaz hitben!


2. Szenteld meg mi szívünket,
Világosítsd elménket,
Hogy érthessük igédet,
tanító mesterünket.


3. Adj isteni félelmet
És világos értelmet,
Igéddel taníts minket,
gerjeszd föl mi szívünket.


4. Vigasztald meg elménket,
Mindenbe segíts minket,
Erősítsed hitünket,
Távoztassad bűnünket.


5. Hogy Téged az Atyával
És az ő szent Fiával
Dicsérhessünk mindnyájan
Itt a mennyországban.

