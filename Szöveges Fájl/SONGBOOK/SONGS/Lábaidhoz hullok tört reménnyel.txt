Lábaidhoz hullok tört reménnyel

1. Lábaidhoz hullok tört reménnyel,
Mert por és hamu vagyok csupán;
Ámde lelkem, mit fényed vezérel,
Bízva fordul kereszted után.


2. Bús szívem jobban epedve vár rád,
Mint esőért szomjú föld eped,
Oh, jövel, zúdítsd rá élet árját,
Jöjj és egyesíts engem veled!


3. Istenem, méltó én nem vagyok rád,
Ám magam tenéked átadom.
Itt a szívem, hozza hodolatját
Nagy kegyelmedért, Szabadítóm!


4. Óh, örök szeretet mély csodája
Mindennek feje, Isten Fia, Egyesül velem az ég királya,
Bár vagyok a semmiség maga.


5. Megváltóm, irgalmas szenvedési
Bűneim örökre elvevék;
Lelke lelkembe szeretve vési
Örök béke mennyei jelét!

