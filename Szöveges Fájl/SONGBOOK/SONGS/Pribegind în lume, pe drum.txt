Pribegind în lume, pe drum

Pribegind în lume, pe drum ne apare
Dumnezeu, cu dragostea Lui cea mare;
Ce măreț!
Domnul, Stăpânul firii,
Ne-mbracă cu haina iubirii,
Ce măreț!


Iubiți! Iubiți!
Iubiți-L pe Dumnezeu
Iubiți! Iubiți!
Se-aude din cer mereu:
Iubiți! Iubiți!
El e iubirea vie,
Dragoste din vecie,
Dumnezeu!


Pribegind în lume, pe drum ne apare
Dumnezeu, cu dragostea Lui cea mare.
El e bun!
Iartă de orice vină
Pe cel ce smerit I se-nchină,
El e bun!


Pribegind în lume, pe drum ne apare
Dumnezeu, cu dragostea Lui cea mare.
El e blând
Și înțelege-ndată
Când inima e-ndurerată,
El e blând.


Pribegind în lume, pe drum ne apare
Dumnezeu, cu dragostea Lui cea mare.
Prin Isus,
Pronie negrăită!
Iubirea ne-a fost dăruită
Prin Isus!

