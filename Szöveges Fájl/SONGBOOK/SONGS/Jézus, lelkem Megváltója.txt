Jézus, lelkem Megváltója

1. Jézus, lelkem Megváltója,
Végy kebledre engemet,
Mert a vizek jönnek zúgva,
S közeleg a fergeteg.


2. Rejts el engem a veszélyben,
Míg bevégzem éltemet,
Vezess biztos révbe engem,
S vedd magadhoz lelkemet!


3. Nincsen máshol menedékem,
Reménységem csak Te vagy,
Adj vigaszt s új erőt nékem,
És magamra, Ó, ne hagyj!


4. Te vagy az élet forrása,
Aki oltja szomjamat.
Légy a szívem kútforrása,
Melyből öröklét fakad!


5. Jézus, mily jó Benned bízni,
Véled lenni mily öröm,
Boldogság fönt téged nézni,
S ott maradni örökkön!

