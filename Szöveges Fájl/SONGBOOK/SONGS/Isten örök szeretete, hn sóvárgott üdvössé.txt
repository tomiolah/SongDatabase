Isten örök szeretete, h?n sóvárgott üdvössé

Isten örök szeretete, hőn sóvárgott üdvösség


1. Isten örök szeretete, hőn sóvárgott üdvösség,
Szeretetből jöttél földre, te isteni szent Fölség.
Mennyi bánat, fájdalom ért, míg megváltál engemet,
Téged aki minden bűnért ontottad a véredet.


2. Szeretet, ki vérrel, könnyel áztattad a szent hegyet,
Szeretet, ki tiéidet teljes szívvel szeretted.
Erős szívvel elhordoztad Úr Istennek haragját,
Égő lángját eloltottad, ezért haltál kínhalált.


3. Szeretet, ki erős szívvel gúnyt és átkot hordoztál,
Szeretet, kit nem rettentett sem szenvedés, sem halál.
Szeretet, te szeretetben élted végső percedet,
Szeretet, te szeretetben áldoztad fel éltedet.


4. Szeretet, ki kereszteden felém tártad szent karod,
Szeretet, az üdvösségem megszerezted, megtartod;
Értem kérted égi Atyád, bocsássa meg vétkemet,
Fogadja el bűnöm árát: kiontott szent véredet.


5. Szeretet, ki vétkeimért mindhalálig gyötrődtél,
S szívet hogy adj kőszívemért, rideg sírba költözél.
Köszönöm, hogy haláloddal megmentetted éltemet,
Hadd maradjak mindig nálad, Isten,örök Szeretet!

