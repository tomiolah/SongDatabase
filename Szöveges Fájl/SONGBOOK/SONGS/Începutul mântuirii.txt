Începutul mântuirii

Începutul mântuirii


Începutul mântuirii
Este jertfa lui Isus,
Care-aduce-n suflet taina
Sfânt-a naștere de sus.
Orice păcătos ce-ntors e
Din păcatul lui cel greu,
Prin credința-n jertfa crucii
E născut din Dumnezeu.


Nu prin fapte bune-n lume
Te vei duce-n cer erou,
Ci doar harul te salvează
Și-ți dă naștere din nou.
Firea cea dumnezeiască,
Chipul sfânt al lui Isus
Vei primi când, prin credință,
Ești deplin născut de sus.


Cercetează-te-n lumina
Adevărului cel greu:
Ai cu-adevărat în tine
Nașterea din Dumnezeu?
Că-nceputul mântuirii
Și-al veciei sfânt ecou
E credința-n jertfa crucii;
Ea dă naștere din nou.

