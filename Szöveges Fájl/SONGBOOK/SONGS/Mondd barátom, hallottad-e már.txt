Mondd barátom, hallottad-e már

1. Mondd barátom, hallottad-e már,
Ezt az üzenetet
Hogyha fáj a szíved,
Jöjj, mert van aki vár.
Nincs akivel megoszd életed,
És most bánt a magány,
Jövőd csupa talány,
Jöjj, mert van, aki vár, van aki vár.


Ref.
Ő a legjobb barát, igazi hű barát,
Mindig ott van, ahol nagyok a gondok.
Hordja a terheket, letörli könnyedet,
Üdvöt és békét hozott.
Szenvedett érted is a Golgotán,
Meghalt a bűneidért,
Kegyelme ingyen van, fogadd el most hamar,
Fizetni nem kell azért.


2. Mondd, barátom, gondoltad-e már,
akkor mi lesz veled,
hogyha az életed,
Egyszer majd véget ér.
Isten elé állni úgy lehet,
csak, ha elfogadod, akit ingyen adott,
Érted és sokakért, mindenkiért.


3. Mondd, barátom, ismered-e már
Azt a szeretetet,
Amit kínál neked, Isten a Golgotán.
Értünk adta egyszülött Fiát,
Aki hisz ő benne,
Annak mindörökre
Ingyen kegyelmet ád, és megbocsát.

