Az Úr szent Bárányára

1. Az Úr szent Bárányára Teszem le bűnömet,
Ott a kereszt aljában Békességet lelek.
A szívem mindenestül Az Úr elé viszem,
Megtisztul minden szennytől A Jézus vériben,
A Jézus vériben.


2. Megtörve és üresen Adom magam neki,
Hogy újjá Ő teremtsen, Az űrt Ő töltse ki.
Minden gondom, keservem Az Úrnak átadom,
Ő hordja minden terhem, Eltörli bánatom,
Eltörli bánatom.


3. Örök kőszálra állva A lelkem megpihen.
Nyugszom Atyám házában, Jézus kegyelmiben.
Az Ő nevét imádom Most mindenek felett,
Jézus az én királyom, Imámra felelet,
Imámra felelet.


4. Szeretnék lenni, mint Ő, Alázatos, szelíd,
Követni híven mint Ő, Atyám parancsait.
Szeretnék lakni nála, Hol mennyei sereg
Dicső harmóniába&#39; Örök imát rebeg,
Örök imát rebeg.

