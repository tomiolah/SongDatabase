Nézem a csillagokat

1. Nézem a csillagokat,
Nézem a napsugarat,
Nézem és megtanulom:
Isten csodás hatalom


És engem a porszemet,
Engem is nagyon szeret.
Irgalma napsugarát,
Krisztusban ragyogja rám
Elvette bűneimet a Golgotán.


2. Kérdem a csillagokat,
Kérdem a napsugarat
Választ nem ad egyik sem,
Csak Istent kérdezhetem,


Ő tudja a titkokat,
Ő fejti meg azokat.
Látom, hogy Isten vezet,
Ő fogja a kezemet,
Teljesen rábízhatom az életem.

