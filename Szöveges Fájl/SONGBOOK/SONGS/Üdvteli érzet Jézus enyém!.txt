Üdvteli érzet: Jézus enyém!

Üdvteli érzet: Jézus enyém!
Ezen felette örvendek én.
A dicső Mennynek örököse,
az üdvösségnek egy részese.


Örökre zengem ez éneket:
Jézusban bírom az üdvömet!
Örvendve zengem: Jézus enyém!
Jézust dicsérem örökre én.


Örömmel teljes odaadás,
Üdvözítőmbe beolvadás.
Isteni béke lakja szívem:
az Ő törvénye én örömem.


Üdvteli béke, szent nyugalom,
Jézus ölében megnyughatom.
Ezt tudni oly jó, ezt tudom én:
Jézus életem, s Jézus enyém!

