Életed hajóját kinn a tengeren

1. Életed hajóját kinn a tengeren,
Hullámóriások tépik szüntelen.
Vigyázz, mert elvész életed,
Életed, életed!
Kormányosod Jézus lehet,
Csak Jézus lehet!


2. Hogyha lelked nem lesz tiszta és szabad,
Bűnös vágyak, terhek mélybe rántanak.
Halál les rád a mélybe lenn,
Mélybe lenn, mélybe lenn.
Kormányosod Jézus legyen,
Csak Jézus legyen!


3. Vár a túlsó parton Jézus városa,
Tengeren keresztül, hogy jutok oda?
Nem érsz a célba egymagad,
Egymagad, egymagad.
Kormányosul Jézust fogadd,
Csak Jézust fogadd!

