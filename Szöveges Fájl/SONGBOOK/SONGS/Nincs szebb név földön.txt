Nincs szebb név földön

1. Nincs szebb név földön,
égen, mint Jézus szent neve.
Fenn az égben zengi szépen
angyaloknak éneke.
Visszhangozza réges-régen
sok-sok hívő hű szíve.
Földön, égen áldva légyen
Jézus Krisztus szent neve!


2. Jézus neve lett a váltság,
mely Istentől földre szállt,
Jézus neve szent imádság,
utat mennybe, az talált.
Minden szívnek gyász és szégyen,
ha nem ezzel van tele.
Földön, égen áldva légyen
Jézus Krisztus szent neve!


3. Nincsen bennem semmi szentség,
csak a Jézus szent neve.
Harcaimban egy a mentség:
Jézus Krisztus szent neve.
Halálomban egy reményem
s örök éltem éneke: Földön, égen áldva
légyen Jézus Krisztus szent neve!

