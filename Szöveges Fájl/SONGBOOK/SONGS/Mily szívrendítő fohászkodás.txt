Mily szívrendítő fohászkodás

1. Mily szívrendítő fohászkodás
Hallatszik most ama kertből;
Ím végbemegy a nagy megváltás
Élet s halál harca eldől.
Te legszentebb éj annyi éjben,
Benned volt a nehéz csata;
Pokol összes hadával szemben
Jézusom vívott egymaga!


2. Egyedül voltál minden helyen.
Egyedül hordtad bűnömet.
Egyedül verted meg teljesen
A pokolbéli sereget!
Itt állok remegve és sírva,
Szemlélem véres cseppjeid.
Míg lelked halálharcát vívja,
Földet áztatják könnyeid.


3. Ó, hogyha most csatát veszítve
Elutasítod a pohárt,
Elveszett üdvünk mindörökre …
- Ily sötét gondok járnak át;
- Ámde isteni Hősünk, téged
Szilárddá tett a nagy hűség;
Fényre változott szörnyű éjed,
Győztél! - Istennek dicsőség!


4. Az ellenséggel hősként vívtál,
Tudván, tiéd a győzelem!
A sötét éjből fényre hívtál,
Átok helyett áldást nyertem.
Itt ülök az elhagyott helyen,
- Köröttem éj, belül napfény
Örökre megmentetted lelkem,
Leborulva imádlak én.


5. Itt vívtál értem arcra esve,
Ó, Jézusom, haláltusát.
S hogy biztos legyen lelkem üdve,
Gyötrődtél egész éjen át.
Itt sírok én is hálakönnyet,
Miért hagynám el e helyet?...
Nem választhat el semmi tőled,
Ó, Gecsemáné, engemet!

