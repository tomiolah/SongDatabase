Ha lelked legfőbb éke

1. Ha lelked legfőbb éke
Az áldott égi béke,
És Krisztus benned él,
Úgy bármi vész ha rád tör,
Megváltott életedből
A boldog békesség beszél.


2. Szeresd a békességet;
Mert nagy kincs ez tenéked,
Ha lelked bántja bú!
Kövesd a békességet,
Úgy hirdessed, hogy éljed;
A béke híve halk-szavú...!


3. Békülj meg Isteneddel,
Míg meg nem áld, ne menj el!
E béke ára harc.
Jutalma az új élet,
Mely majd örökre éltet,
Ha békességben megmaradsz.

