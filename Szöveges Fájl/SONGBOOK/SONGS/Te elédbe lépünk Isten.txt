Te elédbe lépünk Isten

1. Te elédbe lépünk Isten,
Napi dolgaink után,
Munkáinknak eredményét
Te tudod csak igazán.
Haladtunk-e felfelé,
Vagy süllyedtünk lefelé,
Jövünk tehát irgalmadhoz,
A te kegyelmi trónodhoz.


2. E világnak nagy porából
Ma is ránk tapadt sok szenny,
Önmagától megtisztulni
Ami lelkünk képtelen.
Kérünk hát nagy Istenünk,
Mossad meg a mi szívünk
Szent Fiad kifolyt vérével,
S ékesítsd fel érdemével.


3. Hála néked a sok jóért,
Melyben ma is részt vettünk,
Hála a nagy irgalomért,
Mellyet adtál mi nekünk.
Lehetünk bár betegek,
Külsőleg erőtlenek:
Ha kegyelmed van mi vélünk,
Mindeneknél több az nékünk.

