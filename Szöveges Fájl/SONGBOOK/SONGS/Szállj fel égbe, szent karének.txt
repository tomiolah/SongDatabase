Szállj fel égbe, szent karének

1. Szállj fel égbe, szent karének!
Ujjongó hálát zengjenek
Hívő szívek imái!
Őt dicsérjük, a jó Atyát,
Ki megnyitá szent csarnokát,
Hová betérhet bárki!
Hála, hála az Atyának
És Fiúnak, Szentléleknek,
Háromságban egy Istennek!


2. Ó, mily szépen áll itt e ház,
Hol Isten népe, ím tanyáz
Az úr szent félelmében.
Itt az élet bő kenyere,
A mennybe hív fel igéje,
És gazdagít erőben.
Hála, hála Istenünknek,
Jótevőnknek, Éltetőnknek,
Templomává szentelőnek!


3. Mi tebenned, Te mibennünk,
Te üdvünk, kincsünk, mindenünk,
Te adsz minékünk létet.
Hogy mindenki rád találjon,
S rabjává bűnnek ne váljon:
Ezért ömlött ki véred.
Hála, hála! Buzgó hívek,
Ifjak, vének, dicsérjétek,
S nagy hatalmát mind zengjétek!

