Ím hallom újra

1. Ím hallom újra
A tavaszi kedves hangokat,
Az égbe emelkedve
Zengvén szép dallamokat.
Bennem mélyen
Felébred egy érzelem,
Velük zengni hozsannákat.


2. Megszégyenítsen-e
A kis madárka engemet?
Az ő élete ének
S abban vidám dicséret.
S vajon lelkem
Hallgathatsz-e te bennem,
Hogy ne dicsérd a kegyelmet?


3. Égi nagy Király s az én
Bűnös lelkem barátja,
Kell, hogy általhasson
Engemet az öröm árja,
Ha szemlélem,
Amit Tőled nyert szívem,
Ó, irgalom kútforrása!


4. Engedd hát, hogy én
Tégedet buzgón dicsérjelek
S ne panaszkodjam,
Amikor nevelsz engemet.
Beismerem: panaszkodtam keserűn,
Amíg meg nem ismertelek.


5. De miként a tél
Nyomtalan eltűnik egészen,
Ha jő a szép tavasz napja,
Gyönyörű fényében;
Úgy tűnik el panaszunk a keservvel
Szívünkből, ismeretedben.

