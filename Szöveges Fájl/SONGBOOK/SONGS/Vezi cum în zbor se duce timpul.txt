Vezi cum în zbor se duce timpul?

Vezi cum în zbor se duce timpul?


Vezi cum în zbor se duce timpul?
Așa-au trecut chiar mii de ani,
Și noi vom trece toți ca gândul,
Făr’ a lăsa urme măcar.
Așa se duce-o zi ca alta,
Și toate trec în veșnicii,
În grabă vine și sfârșitul
Întregii noastre omeniri.


Întreaga noastră zbuciumare,
Cu lupte, munci și grijuri mari,
Se pierde toată-n lumea mare
A celor slabi și-a celor tari.
Și-acum de ce-ai venit în lume,
Și-atât de mult te-ai chinuit?
Ca să sfârșești în groapa-n care
Pe veci să fii tu nimicit?


Chiar viața ce ne pare scumpă,
E o nălucă-n negură;
Peste mormânt e acea viață,
Făr’ de sfârșit, dar, veșnică.
E viața ce-o găsim în Domnul,
Pe care El ne-o dă în dar!
O, spune-mi, ți-ai asigurat-o,
Sau nici nu te-ai gândit măcar?

