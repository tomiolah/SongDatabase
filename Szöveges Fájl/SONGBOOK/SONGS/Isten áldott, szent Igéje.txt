Isten áldott, szent Igéje

1. Isten áldott, szent Igéje
Élő, tiszta, hűs forrás.
Földi létben üdvösségre
Ez készít fel, semmi más.
Egyedül a Szentírás!
Egyedül a Szentírás!


2. Eltűnik majd minden érték,
Megemészti rozsda, moly,
Ám az Ige örök mérték,
Bölccsé tesz és tanácsol.
Benne Isten szava szól.
Benne Isten szava szól.


3. Általa nyert élő hittel
Kősziklára építünk,
Ha az igét tisztelettel
Forgatja kezünk, szívünk.
Ez az üdvünk s életünk.
Ez az üdvünk s életünk.


4. Isten szava adhat békét,
Harcunkban ez bátorít,
Adja áldott menedékét,
Ha kísértő háborít.
Győzelmessé tesz a hit,
Győzelmessé tesz a hit.


5. Fedd és int, hogy vésztől mentsen,
Hogyha bűnbe tévedünk,
És a jó úton vezessen,
Tisztán tartsa meg szívünk.
Szent legyen az életünk,
Szent legyen az életünk.

