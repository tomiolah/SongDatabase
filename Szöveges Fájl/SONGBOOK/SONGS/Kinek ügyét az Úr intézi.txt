Kinek ügyét az Úr intézi

1. Kinek ügyét az Úr intézi
És őrá hagyja gondjait,
Az ily az Úr kegyelmét érzi,
Annak, ki óv, véd, szabadít.
Ki Istenben vetett hitet,
Az nem fövényre épített.


2. Miért gyötröd magad nagy gonddal?
Mondd, mit használhat az neked?
Vajon segíthetsz-e a jajjal?
Vagy még nagyobb lesz a sebed?
Igen, a gond az nem segít,
Ettől még gyengébb lesz a hit.


3. Legjobb csak tűrni csendességben,
Jó, ha a szív magába száll:
Jobb várni szépen, oly reményben:
Minden dolog javunkra vál.
Ő Istenünk s Atyánk nekünk,
Ő tudja a szükségletünk.


4. Csak Belé vesd minden reményed,
Gyönyörködjél Őbenne csak:
Időd örömmel néki éljed.
Reá bízzad mindig magad;
Mert, aki Őbenne bízik,
Az meg nem csalatkozhatik.

