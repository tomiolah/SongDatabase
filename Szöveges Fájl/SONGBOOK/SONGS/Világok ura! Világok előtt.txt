Világok ura! Világok előtt

1. Világok ura! Világok előtt
Megelőzted létben a létezőt,
A mely szavadra öltött alakot,
Hogy legyen meg, Király, akaratod,
Ha semmiségbe minden összedűl,
Te megmaradsz fenségben Egyedül.
Voltál, vagy és léssz: Egy! Mindenható!
/: És nincs Te hozzád senki fogható! :/


2. Világok ura! Világok előtt
Megelőzted létben a létezőt,
Kezdet nélkül való s határtalan,
Tiéd az erő és a hatalom.
Te, Istenem vagy, kőszálam nekem,
Kihez ínségben menekedhetem.
Voltál, vagy és léssz: Egy! Mindenható!
/: És nincs Te hozzád senki fogható! :/


3. Világok ura! Világok előtt
Megelőzted létben a létezőt,
Lobogóm, vértem ha síkra szállok,
Segítőm, hogyha hozzád kiáltok.
Kezedre bízom alvás idején
Alva és ébren a lelkemet én!
Voltál, vagy és léssz: Egy! Mindenható!
/: És nincs Te hozzád senki fogható! :/

