Eu știu un loc de pace plin

Eu știu un loc de pace plin
În care nu-i durere, chin,
Ci negrăit e de frumos,
Având de Rege pe Hristos!


E țara mea, e țara mea,
Ca mâine voi intra în ea,
Și dus de-al fericirii val,
Să cânt pe marea de cristal,
Slăvind pe Domnul meu iubit,
Căci loc sublim mi-a pregătit.


În fața lui Isus voi sta,
Cu ochii mei Îl voi vedea,
Și glasul Lui voi auzi,
Când taine va descoperi.


Din țara mea, din țara mea,
Ca mâine voi intra în ea,
Și dus de-al fericirii val,
Să cânt pe marea de cristal,
Slăvind pe Domnul meu iubit,
Căci loc sublim mi-a pregătit.


Acolo noapte nu va fi,
Ci fața Sa va străluci,
Iar cerul fi-va fără nori,
O primăvară-n veci cu flori.


E-n țara mea, e-n țara mea,
Ca mâine voi intra în ea,
Și dus de-al fericirii val,
Să cânt pe marea de cristal,
Slăvind pe Domnul meu iubit,
Căci loc sublim mi-a pregătit.


Ieșind din tronu-mpărătesc
Sub pomii vieții ce rodesc,
Murmură râu încetișor
Iar serafimii cântă-n cor.


Prin țara mea, prin țara mea,
Ca mâine voi intra în ea,
Și dus de-al fericirii val,
Să cânt pe marea de cristal,
Slăvind pe Domnul meu iubit,
Căci loc sublim mi-a pregătit.


Ca toți ai cerului copii,
Voi ști atâtea melodii,
Că nu voi obosi, nicicând,
Un cântec tot mai nou având.


În țara mea, în țara mea,
Ca mâine voi intra în ea,
Și dus de-al fericirii val,
Să cânt pe marea de cristal,
Slăvind pe Domnul meu iubit,
Căci loc sublim mi-a pregătit.


Cu Domnu-atunci, la cina Sa,
Din pomul vieții voi gusta,
Cu El voi bea din noul vin
În albă mantie de in.


Ca-n țara mea, ca-n țara mea,
Ca mâine voi intra în ea,
Și dus de-al fericirii val,
Să cânt pe marea de cristal,
Slăvind pe Domnul meu iubit,
Căci loc sublim mi-a pregătit.


O, lume, ce-ai putea să-mi dai
În locul slavei ce aflai?
Nimic nu este mai presus
De ce mi-a dăruit Isus!


De țara mea, de țara mea,
Ca mâine voi intra în ea,
Și dus de-al fericirii val,
Să cânt pe marea de cristal,
Slăvind pe Domnul meu iubit,
Căci loc sublim mi-a pregătit.


Mânat de Duhul lui Isus,
Mă pregătesc să intru sus,
Și-n orice loc mireasma Sa
Mă-ndreaptă înspre țara mea.


Spre țara mea, spre țara mea,
Ca mâine voi cânta în ea,
Azi, luat de-al fericirii val,
Spre largul mării de cristal,
Slăvesc pe Domnul meu iubit,
Că inima mi-a cucerit.

