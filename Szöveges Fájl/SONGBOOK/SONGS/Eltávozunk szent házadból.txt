Eltávozunk szent házadból

1. Eltávozunk szent házadból,
Felüdült szívünk szavadtól.
Add, hogy mit Tőled most nyertünk,
Hozzon bő gyümölcsöt bennünk!


2. Szent karod védje éltünket,
Hű szemed óvja léptünket,
Ó, segíts, hogy benned higgyünk,
S hitünkben megerősödjünk!


3. Járj velünk drága igéddel,
Add tudtul, amit tennünk kell!
Hintsd reánk világosságod,
Hadd lássuk, mi a szándékod!


4. Mily nagy öröm és boldogság
Szemlélni, Uram, szent orcád!,
Mennél inkább szeret szívünk,
Annál több áldást nyerhetünk.


5. Dics a hatalmas Istennek,
Atya, Fiú, Szentléleknek!
Három-egy Isten, ó, kérünk,
Mindvégig maradj mivélünk!

