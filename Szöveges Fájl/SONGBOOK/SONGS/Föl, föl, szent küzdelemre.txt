Föl, föl, szent küzdelemre

1. Föl, föl, szent küzdelemre,
Az Úrnak harca ez,
A trombitánk hangja
Már indulást jelez.
Kibontva ím a zászló,
Kezdődik a csata,
A biztos győzelemre
Vezérl az Úr maga.


2. Föl, föl, szent küzdelemre,
Az ellenség merész,
Pokol sötét csapatja
Van véle, harcra kész.
Ne féljetek dühétől,
A hit erős paizs,
Értünk hullt Krisztus vére,
Erő e vér ma is!


3. Föl, föl, szent küzdelemre,
Közelg Immánuel,
Az ellen messze fut már,
Megmentésünk közel.
Ott integet felénk, ím
Kegyelmi díj gyanánt
A mennynek teljes üdve,
És égi koronánk!

