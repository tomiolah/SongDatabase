Maradj velem, mert mindjárt este van,

Maradj velem, mert mindjárt este van,


Maradj velem, mert mindjárt este van,
Nő a sötétség, el ne hagyj Uram:
Nincs senkim és a vigaszt nem lelem,
Gyámoltalannal, ó! maradj velem!


Úgy fut az élet, hervadásba hull.
Bú lesz a vígság, fényesség fakul.
Csak változást és romlást lát a szem
Változhatatlan, ó! maradj velem.


Minden múló perc hozzád visz közel,
Irgalmad űzi kísértőmet el,
Nincs más vezérem, nincs más mesterem,
Fényben borúban te maradsz velem.


Ellenség ellen véred befedez,
Könnyem nem éget, kínom enyhe lesz.
Sír, halál-fullánk, hol a győzelem?
Győztes leszek, mert megmaradsz velem.


Ha szemem fénye már fakulni kezd,
Ragyogjon jobban megnyíló eged.
Föld árnya fut, menny fénye megjelen,
Halál völgyén is te maradsz velem.

