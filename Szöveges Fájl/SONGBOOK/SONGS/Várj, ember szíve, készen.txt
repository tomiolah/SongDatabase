Várj, ember szíve, készen

Várj, ember szíve, készen


1. Várj, ember szíve, készen! Mert jő a Hős, az Úr,
Ki üdvösséged lészen szent, győztes harcosul,
Fényt, éltet hozva jő, megtört az ősi átok:
Kit vágyakozva vártok, betér hozzátok Ő


2. Jól készítsétek útját! A vendég már közel!
Mi néki gyűlölt, utált, azt mind vessétek el!
A völgyből domb legyen, hegycsúcs a mélybe szálljon,
Hogy útja készen álljon, ha Krisztus megjelen.


3. Az Úr elé ha tárod a szív alázatát,
Őt nem hiába várod: betér hozzád, megáld.
A testi gőg: halál! De bűnödet ha bánod,
Szelleme bőven árad, s a szív üdvöt talál.


4. Úr Jézusom, szegényed kér, vár, epedve hív:
Te készítsd el: tenéked lesz otthonod e szív.
Jer hű szívembe hát! Habár szegény e szállás,
De mindörökre hálás, úgy áldja Krisztusát.

