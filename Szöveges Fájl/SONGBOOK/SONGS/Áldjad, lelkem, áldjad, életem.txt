Áldjad, lelkem, áldjad, életem

1. Áldjad, lelkem, áldjad, életem,
Mindig áldjad az Urat!
Szálljon hálám drága illata,
Mely a szívemből fakad!


Refrén:
Minden reggel, délben,
vagy ha jő az est,
Szálljon hálaáldozat!
Áldjad, lelkem, áldjad, életem,
Mindig áldjad az Urat!


2. Krisztus Jézus, Isten Szent Fia
Elhagyta dicső honát,
És mint Bárány,
- mert úgy szeretett -,
Értünk adta önmagát.


3. Irgalmas és jóságos az Úr,
Vétkeinkre nem tekint,
Nem sújt minket,
mert Ő nem fizet
A mi bűneink szerint.


4. Ismer minket, látja életünk
Tudja, hogy porból vagyunk.
Bűnünk bánva,
szent színe elé
Mégis leborulhatunk.

