Zvârlindu-mi zdreanta m-a-mbracat

Zvârlindu-mi zdreanța m-a-mbrăcat


Zvârlindu-mi zdreanța m-a-mbrăcat
Cu haina cea mai bună,
De slugi ca domn fui încălțat
Și am intrat.
Mai scump ca orice-am cunoscut,
Inelul mi-e arvună,
De bunuri noi ce n-am avut
În trist trecut.


Cu cei aleși mă înțeleg
În dulce armonie,
Și-n corul lor de-acum mă leg
Cu ceru-ntreg.
Viața-mi de răscumpărat
I-o-nchin cu bucurie,
Isus în locul-mi fu-njungiat
Și sunt iertat.


Străin de cer, stam surghiunit
În țara-ntunecată,
Aci-n Căminul strălucit
Sunt fericit.
Serbarea veșnica-a-nceput,
Căci lângă scumpu-mi Tată,
Spre-o viață nou-am renăscut,
Din fiu perdut.

