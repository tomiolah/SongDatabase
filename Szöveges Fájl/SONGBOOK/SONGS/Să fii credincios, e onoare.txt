Să fii credincios, e onoare

1.Să fii credincios, e onoare
E-a cerului întreg sărbătoare.
Să porți un nume ce l-ar vrea
Orice stea, orice soare
Și chiar de îngerii de sus veșnic spus cu mirare:
Să fii credincios în Isus, Nu uita, e onoare!


2.Să fii credincios, e minune.
Povestea ta în veci se va spune.
Să fii pierdut într-un șuvoi,
Un gunoi, un cărbune,
Și să ajungi o stea de foc, ce deloc nu apune,
Să fii credincios în Isus, nu uita, e minune!


3.Să fii credincios, e speranță,
Ce toarnă-n pieptul tău siguranța.
De frica morții tu nu stai
Ca un pai, ca o zdreanță,
Tu ai acum un scut de fier, care-n cer te înalță.
Să fii credincios în Isus, nu uita, e speranță!


4.Deci, fii credincios ca o floare
Ce crește din pământ către soare.
Și flori și spini pe-acest pământ,
Toate sunt trecătoare, 
dar tu-n grădina lui Isus vei fi sus o mirare,
Să fii credincios în Isus, nu uita e onoare!

