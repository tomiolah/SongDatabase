Nem tudom mikor lesz

1. Nem tudom mikor lesz,
Talán éppen ma,
Amikor az Úr Jézus eljön.
Az időt, a napot senki nem tudja,
Egyszer váratlanul beköszön.


És te hogy várod Őt,
Ég és földnek Urát,
Aki életét értünk adta.
Most a mennyekben van,
Helyet készíteni,
Mikor újra jön, elvisz haza.


2. Itt a föld kerekén
Sehol nincsen hely,
Ahol békében nyughat a szív,
Csakis egy,
És annak neve: Golgota,
Ahová Isten téged is hív.


Fogadd szívedbe Őt,
Ég és földnek Urát,
Aki életét érted adta.
Most a mennyekben van,
Helyet készíteni,
Mikor újra jön, elvisz haza.


3. Egyedül soha nem volnék
Képes rá
Járni méltóképp, győzelmesen,
És a hétköznapok gondjai között
Élni csendben és hűségesen.


Várni boldogan Őt,
Ég és földnek Urát,
Aki életét értem adta.
Most a mennyekben van,
Helyet készíteni,
Mikor újra jön, elvisz haza.

