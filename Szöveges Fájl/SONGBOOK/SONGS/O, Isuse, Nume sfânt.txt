O, Isuse, Nume sfânt

O, Isuse, Nume sfânt


O, Isuse, Nume sfânt,
Ai venit pe-acest pământ
Să-mplinești al Tău Cuvânt:
Te slăvim, Isuse!


Pentru noi Te-ai umilit,
Pentru noi ai suferit,
Pentru noi Tu ai murit:
Te slăvim, Isuse!


Pentru clipa când, smerit,
Chinul morții L-ai primit,
Pentru viața ce-ai jertfit:
Te slăvim, Isuse!


În grădina Ghetsimani,
Înfruntat-ai pe Satan,
Biruind pe-acest dușman:
Te slăvim, Isuse!


Pentru cupa ce-ai sorbit,
Pentru chinul Tău cumplit,
Pentru tot ce-ai suferit:
Te slăvim, Isuse!


Pentru crucea ce-ai purtat,
Pentru sângele-ți vărsat
Și prin care ne-ai iertat:
Te slăvim, Isuse!


Fiindcă mult Tu ne-ai iubit
Și murind, ne-ai mântuit,
Fii în veci de veci slăvit!
Te slăvim, Isuse!

