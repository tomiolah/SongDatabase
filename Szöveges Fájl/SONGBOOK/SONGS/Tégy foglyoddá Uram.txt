Tégy foglyoddá Uram

1. Tégy foglyoddá Uram,
Akkor szabad leszek,
Késztess megadnom önmagam,
Győzelmet úgy veszek.
Ha küzdve-küszködöm,
Akkor leroskadok,
De ha karod lesz börtönöm,
Akkor erős vagyok.


2. Szívem gyáván remeg,
Úgy hajlik, mint a nád,
Amíg benned nem lelte meg
Parancsoló urát.
Míg láncra nem vered
Boldogtalan sivár,
Szerelmeddel kötözve meg:
Dicső boldog király!


3. Lelkem mindjárt alél,
Nincs benne tűz, se hit,
Míg égi tűz nem száll belé,
Szolgálni nem tanít.
Vezetni úgy tudok,
Ha Szentlelked vezet,
Zászlóm fennen csak úgy lobog,
Ha fúj leheleted!


4. Majd úgy uralkodik
Nyer lelkem égi trónt,
Ha néked hódol a porig,
Ha mindenről lemond.
Vész és vihar között,
Úgy áll végig híven,
Ha kebleden jól kikötött
Mindvégig ott pihen.

