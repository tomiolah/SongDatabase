Lehet biztos hited néked

1. Lehet biztos hited néked,
Kimozdíthatsz hegyeket!
„Okos vagy!” így emlegetnek,
S csodáid mind híresek.
Ámde Isten szívet vizsgál,
S tudja jól, hogy mivel telt.
Hogyha szeretetet nem lát,
Minden más értéktelen.


2. Vagyonod a szegényeknek
Oszthatod, s dicsérhetnek!
Ékes szókat szólhat nyelved,
Vezeklés az életed.
Isten tudja, mi van bennünk,
Van-e hit és szeretet?
Magad többre sose becsüld,
Mert jutalmad elveszhet!


3. Jövendölhetsz, s terjed híred!
Szegényeknek osztogatsz!
Tettedért mint hőst ismernek,
Titkot napfényre hozhatsz.
Nem vagy több a zengő ércnél:
Csupán pengő cimbalom!
Csak mit szeretetből tettél,
Azért jár a jutalom!


4. Ha a szeretet valódi,
Nem a hasznát keresi.
Nem kívánja azt, mi talmi:
Miben bűn van, kerüli!
Hitben ám ingathatatlan,
Nem csüggeszti szenvedés:
Ott, hol tiszta szeretet van,
Aki látja, mennybe néz!

