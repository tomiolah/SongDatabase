Bunatatea Ta-i eterna

Bunătatea Ta-i eternă


Bunătatea Ta-i eternă,
Doamne, Dumnezeul meu!
Ea mi-e cea mai dulce pernă
De odihnă, când mi-e greu.
Ea mă scapă de povară,
Când mi-e cugetu-apăsat,
Și mă ușurează iară
Ca s-alerg mai avântat.	Bis


Bunătatea Ta, bunătatea Ta!


BunătateaTa mă-ndeamnă
Grabnic să mă pocăiesc,
Ca să știu adânc ce-nseamnă
Răul ce îl săvârșesc.
Ea mă-ndreaptă înspre cruce,
Spre Isus Cel răstignit,
Să-nțeleg că El aduce
Pace-n duhul meu trudit.	Bis


Bunătatea Ta -mi gătește
Un preadulce viitor,
Căci ea zilnic se-nnoiește,
Și când urc, și când cobor.
Laudă și închinare
Pentru bunătatea Ta,
Își aduc cu-nflăcărare,
Doamne-acum și-n veac așa!	Bis

