Megaláztál engemet

1. Megaláztál engemet,
Legyen Uram hála érte!
Szívemmel ezt jól tetted,
Mert nagy volt a kevélysége.
Vessződ, botod bár ha fáj,
Még is javamra szolgál.


2. Jóság örök Atyja vagy,
Irgalommal teljes szíved.
Kezed áldást osztogat,
Bár a bűnöst megfenyíted.
Ki gőgöt hord szívében,
Megalázod keményen.


3. Uram, látod életem.
Mily sok benne még a vétek.
Próbával késztetsz engem,
Hogy bűneimből megtérjek.
Hol lennék, csak te tudod,
Ha ez intést nem adod.


4. Porba sújtasz, hogy megáldj,
Gyógyulást adsz, ha megsebzel.
Szívem száraz talaját
Megáztatod bő esőddel.
Ostorod hasznomra vált,
Szívem ezért Téged áld.

