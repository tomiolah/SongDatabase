Vezi cum în zbor se duce timpul

1.Vezi cum în zbor se duce timpul!
Aşa – au trecut chiar mii de ani.
Şi noi vom trece toţi ca gândul,
Făr’a lăsa urme măcar.


Aşa se duce-o zi ca alta
Şi toate trec în veşnicii.
În grabă vine şi sfârşitul
Întregii noastre omeniri.


2.Întreaga noastră zbuciumare
De lupte, munci şi grijuri mari,
Se pierd cu toate-n lumea mare
A celor slabi şi-a celor tari.


Şi-acum de ce-ai venit în lume,
Şi-atât de mult te-ai chinuit?
Ca să sfârşeşti în groapa-n care,
De viermi să fii tu nimicit?


3.Chiar viaţa ce ne pare scumpă,
E o nălucă-n negură.
Peste mormânt e-acea viaţă,
Făr’ de sfârşit şi veşnică.


E viaţa ce-o găsim în Isus,
Pe care El ne-o dă în dar.
O, spune-mi, ţi-ai asigurat-o
Sau nici nu te-ai gândit măcar?

