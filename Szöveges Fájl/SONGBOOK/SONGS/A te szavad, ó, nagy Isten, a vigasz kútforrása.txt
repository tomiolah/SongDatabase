A te szavad, ó, nagy Isten, a vigasz kútforrása

1. A te szavad, ó, nagy Isten, a vigasz kútforrása
Ne légyen köztünk itt egy sem, ki szomjazná hiába.
Ó! üdíts fel szent igéddel, hogy majd kellő időben
Gyümölcsöt hozzunk bőven!


2. A te szavad láng, kard s villám, mely megtör kemény szívet
Áthat szirten és szív falán, s megítél minden vétket.
Jó Istenünk, ím könyörgünk: Igéd a bűnt kiirtsa,
A szívünket tisztítsa!


3. Szent Igéd hajnalcsillagunk vándorutunk számára.
Mint tudatlan, hozzá futunk, bölccsé tesz fénysugára.
Te, égi fény éltünk egén, világíts a lelkünknek,
Tévútról, bűntől ments meg.

