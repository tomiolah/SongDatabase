Istennek választott népe

1. Istennek választott népe,
Áldjad hű oltalmazód,
Aki földi életedbe&#39;
Oly hűséges pártfogód!


Ne légy néma, Tégy te Róla
Bizonyságot olyan hangon,
Mindenfelé hogy elhasson!


2. Leborulva, Őt dicsérve
Imádjátok nagy Nevét!
Mondjon áment minden népe
Egész földön szerteszét!


Egyházának És nyájának
Egyedül Ő az alapja,
Melyre üdvhajlékát rakja.


3. Építs hát a kegyelemre,
Isten népe, egyedül,
Építs rá, mint sziklakőre,
Házad úgy össze nem dűl!


Minden hívő Mint élő kő
Épüljön be e szent házba,
Amint Isten ezt elvárja!


4. Áldd meg, Urunk, a Te néped
Olyan fénnyel, mint a nap,
S ha az este elközelget
Fáklyáink lángoljanak!


Add kegyelmed, Nagy erődet,
Hogy mind híven munkálkodjunk,
Készen várjuk hű Pásztorunk!

