Karácsonyfa a fák között

1. Karácsonyfa a fák között,
A legszebb e világon;
Kicsiny szobában szűk helyen,
Ragyog, tündöklik kedvesen.
/: Ha szép virági égnek, :/
Ha égnek.


2. Ím egykoron, egy éjjelen
Jött e világra Jézus;
Ha nem jő mennyből le hozzánk,
A kárhozatba hullanánk,
/: Mi elvesznénk mindnyájan, :/
Mindnyájan.


3. De most öröm és üdv velünk,
Már nem sötét az éjjel!
Tiéd gyermek ez ajándék,
Urad eljő, hogy lakozzék
/: Szívedben Szentlelkével, :/
Lelkével.

