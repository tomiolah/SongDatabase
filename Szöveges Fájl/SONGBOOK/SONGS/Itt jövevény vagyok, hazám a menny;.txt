Itt jövevény vagyok, hazám a menny;

Itt jövevény vagyok, hazám a menny;


Itt jövevény vagyok, hazám a menny;
E föld sivár homok, hazám a menny;
Zarándok utamon bú, baj lépten-nyomon;
Ott fönn van otthonom: hazám a menny.


2. Bár vad vihar süvít, hazám a menny;
A vándorút rövid, hazám a menny;
A szívem nem remeg, elül a fergeteg
S hazámba érhetek: hazám a menny.


3. Fönn Krisztusom fogad, hazám a menny;
S dicső jutalmat ad, hazám a menny;
Az Úrnak szentei közt jó lesz zengeni
S együtt örvendeni; hazám a menny.


4. Ajkam zokszót ne mondj, hazám a menny;
Elszáll a földi gond, hazám a menny;
S bizony ott állok én az Úrnak jobbkezén
S örökre az enyém hazám, a menny.

