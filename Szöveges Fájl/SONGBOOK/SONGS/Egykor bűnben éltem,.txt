Egykor bűnben éltem,

Egykor bűnben éltem,
Mint ronggyá tépett vitorlás,
az élet tengerén.
A tenger zúgó habja,
a hullámok úgy dobáltak,
Már azt hittem, partot nem érek én!


Mikor megáll az idő
végtelen tengelyén,
Akkor Krisztusommal
együtt leszek én!
Szívemből megköszönöm
azt a drága napot,
Mikor Isten engem is elfogadott!


Úgy éreztem, vége!
Mert nincsen más,
Csak elfecsérelt, bűnös életem.
De így szólt hozzám Isten:
Ne félj, én érted adtam Fiam,
És ez elég, hidd el, gyermekem!


Megtörtént a csoda: Jézus Krisztus
Újjá tette már az életem!
Tudom, ha majd eljön,
engem is elvisz magával,
Ott örökké hálát zeng szívem.

