O, de nu-L mai iubesti

O, de nu-L mai iubești


O, de nu-L mai iubești
pe Domnul,
Ce mai iubești tu oare azi?
Ce, oare, când privești acuma,
Mai lumineaz-al tău obraz?


Dragul meu, ce iubești?
Ce iubești, dragul meu?
Dacă tu nu mai vrei să-l iubești
Pe Isus, ce iubești?
Ce iubești, ce iubești,
Dragul meu?


Tu astăzi nu mai mergi cu frații,
Dar unde duce calea ta?
Ce slavă te-aștepta în ceruri…
Și cum te-ai lepădat de ea!


De ce-ai dat altuia cununa,
Păstrată pentru tine sus?
Cum vei putea-ntâlni odată
Privirea Domnului Isus?


O, suflet, suflet scump, întoarce,
Încă mai poți a te salva!
Dar mare când a fost căderea
Să fie pocăința ta!

