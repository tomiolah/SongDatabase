Én a világot bejártam s nagynak

Én a világot bejártam s nagynak, szépnek láttam azt,
De attól már az én vágyam oly messzire elszakaszt.


Oly sok embert láttam én már élni évet év után,
Mind hogy jön-megy, futva fárad, élte munka, gond csupán.


Szép s jó éltet, tisztességet milliónyi szív keres,
Ó! de mind a bűnbe téved, mind oly árva, oly üres.


Már van végre boldog élet, mit meglelhet minden szív;
Van ki szerzett békességet, van ki nyugalomra hív.


A Golgotán van már béke békességre vágyóknak,
A kereszten jött el végre közel s távolvalóknak.

