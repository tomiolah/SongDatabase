Tu gemi

Tu gemi


Tu gemi? Dar iată-n lume,
câți sufăr și mai rău,
Pe lâng-al lor, privește
ca nimic necazul tău.
Tu plângi? Dar mergi la alții
și vezi ce-ndură ei,
Și îți va fi rușine
c-ai plâns fără temei!


Ești trist? Dar ia aminte
l-al altora amar
Și-ți vei vedea povara,
pe lâng-a lor, un har.
Cârtești? Dar mai degrabă
nu tremuri c-ar putea
Să vină peste tine
din chiar cârtirea ta?


Ci&#39; nalță mulțumire
spre ceruri ne-ncetat,
Că nu ți-a dat mai grabnic
precum ai meritat!
Și laudă-L pe Domnul
de toate-a Lui lucrări,
C-atuncea vezi, în toate,
doar binecuvântări!

