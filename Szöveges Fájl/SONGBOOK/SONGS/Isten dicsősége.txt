Isten dicsősége

1. Isten dicsősége, Egyszülött Fia,
Szívem üdvössége, Hű Megváltója.
Úgy örül a lelkem,
Ki se mondhatom,
Hogy ismerhet Téged, Drága Jézusom.


2. Életedből látom, Szerettél engem,
Hogy oly drága áron Megváltád lelkem.
Úgy örül a lelkem,
Ki se mondhatom,
Hogy szerethet téged, Drága Jézusom.


3. Életemmel érted, Hát én mit tegyek?
Ilyen gyarló élet Hasznos hogy lehet?
Úgy örül a lelkem,
Ki se mondhatom,
Hogy szolgálhat néked, Drága Jézusom.


4. Mindenem a Tied, Tőled nyertem én:
Egész életemet
Néked adom én.
Úgy örül a lelkem,
Ki se mondhatom,
Hogy Tied lehetek, Drága Jézusom.

