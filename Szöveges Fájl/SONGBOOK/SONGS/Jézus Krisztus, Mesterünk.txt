Jézus Krisztus, Mesterünk

1. Jézus Krisztus, Mesterünk,
Mint ígérted, légy velünk!
Bárhova hív a munka,
Adj áldást, áldást, utunkra!


2. Kevésen is hűséget,
Szolgálatra készséget,
Új erőt Te adj nekünk,
Hadd áldjon, áldjon életünk!


3. Útra valónk békesség,
Megszerezted réges-rég.
Árassza tett és beszéd
A békét, békét szerteszét!


4. Vezess minket, hű Urunk!
Veled útnak indulunk.
Téged áld szolgálatunk
És minden, minden új napunk.

