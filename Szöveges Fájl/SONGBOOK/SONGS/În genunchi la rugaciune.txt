În genunchi la rugaciune

În genunchi la rugăciune


În genunchi la rugăciune,
Doamne, vrem să ne plecăm,
Liniștește-al nostru cuget
Și-mpăcați ne fă să stăm.


Te rugăm să ne sfințești,
Duh Sfânt să ne dăruiești,
Viața să ne-o curățești,
Rugăciunea s-o primești!


Doamne-alungă-ne din inimi
Orice gând tulburător,
Ca să poată fi curate
Cugetele tuturor.


Învrăjbiții să se-mpace,
Toți să ne iertăm deplin,
Ca să fim un duh și-un cuget
Câți la rugăciune vin.


Și, plecându-ne genunchii,
Toți cu gând curat să stăm
Înaintea feței Tale,
Ca-ndurarea s-o aflăm.

