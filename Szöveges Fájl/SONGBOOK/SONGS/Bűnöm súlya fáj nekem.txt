Bűnöm súlya fáj nekem

1. Bűnöm súlya fáj nekem,
Könnyben ázik bús szemem,
Vétkemért nincs semmi bér,
Csak a bűnt eltörlő vér…


2. Minden vágyam Téged hív,
Érted lángol, ég e szív.
Minden bűnöm bánom már,
Jézus, jöjj, a szívem vár!


3. Bár a szívem fáj nagyon,
Újítsd azt meg, Jézusom!
Bűnöm éget, mint a tűz,
Szívem kínja hajtva űz.


4. Nem kívánok semmi mást,
Mint szívemnek gyógyulást;
Lásd, e szív oly gyönge már,
Vedd le rólam bűnigám!


5. Szívem vágyát áldd meg hát,
Végy Te benne lakozást!
Töltsd be árva életem
Boldogsággal, Mesterem

