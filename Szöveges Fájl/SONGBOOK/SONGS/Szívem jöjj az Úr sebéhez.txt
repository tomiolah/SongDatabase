Szívem jöjj az Úr sebéhez

1. Szívem, jöjj az Úr sebéhez,
Mely Golgotán érted vérez!
Benne vár rád megbocsátás,
Vigasz, erő, élet, áldás.


Ő Megváltóm, üdvösségem,
Szívem ujjong kegyelmében.
Az ő igaz érdeméért
Vélem Isten ím, megbékélt.


2. Hogyha Őt szívemből vágyom,
Minden percben megtalálom.
Míg csak utam nem ér véget,
Ez a kenyér erősít meg.


Kísérj hát el engem végig,
Vezess egészen a célig!
Mást én nem akarok zengni:
Ő az Úr, és nincs más senki!


3. Lábam gyakorta elfárad,
Nyugtot vajon hol találhat?
Bűnök kísértése éget,
Hogy elveszítselek Téged.


Fogd a kezem, Üdvözítőm,
Légy jó Pásztorom, Segítőm!
Hiszem, bűnöm megbocsátod,
S újból adod barátságod.


4. Add meg lelkem óhajára,
Véled legyen vacsorája!
Étke legyen megtört tested,
Életital kifolyt véred!


Bűnöm bánva így esengem:
Méltass kegyelmedre engem,
Ne nézd, Uram, gyengeségem,
Nyíljon meg az üdv énnékem!

