Itt az Isten köztünk

1. Itt az Isten köztünk,
Hőn imádva, félve,
Jertek, járuljunk elébe!
Itt van a középen;
Minden csendre térve,
Hulljon, ím&#39; előtte térdre.
Ki ahol Róla szól,
Megalázva ismét
Adja át a szívét!


2. Itt az Isten köztünk!
Kit, ha éj, ha nap jár,
Szent khérubok ser&#39;ge szolgál.
&quot;Szent, szent!&quot; zengve zengi
Angyalok danája,
Hogyha ezt a fényt imádja.
Halld, Urunk, szózatunk,
Ha mi is csekélyek,
Áldozunk tenéked!


3. Elvetjük magunktól
Mind, ami hiúság,
Mit a föld élvet s gyönyört ád.
Itt a terv, a szándék,
Testünk, lelkünk, éltünk,
Mindent a kezedbe tészünk!
Légy Te csak egymagad Istenünk,
Királyunk; Téged kell imádnunk!


4. Át meg át jársz mindent!
Legdicsőbb sugárid
Szórd, Uram, arcomra váltig!
Mint a kisvirágnak
Kelyhe is kitárul
Csöndben él a napsugárbul,
Hagyd nekem csendesen
Fényed befogadni
Téged hatni, hagyni!


5. Jöjj, lakozzál bennem!
Hadd legyen mar itt lenn
Boldog templomoddá lelkem!
Jöjj, ki oly közel vagy,
Dicsőülj meg bennem,
Hogy Téged imádjon lelkem!
Hol vagyok, itt vagy ott,
Mindig látva Téged -
Oh, hadd hajtok térdet!

