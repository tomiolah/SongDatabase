Hozzád jövünk, Urunk

1. Hozzád jövünk, Urunk, ó, segíts,
Ne szóljon Igéd hiába!
A szívünk oly sötét, jöjj, segíts,
Ébresszen Igéd világa!
Hadd zengjen Rólad az énekünk,
Áldd meg, ó Urunk, az életünk!


Refrén:
Ne szóljon Igéd hiába,
Ne szóljon Igéd hiába!


2. Szívünk szent Igédre nem figyel,
Oly sokszor járunk a sárba&#39;;
Vágyaink szakítnak Tőled el,
Nem fénylik mécsünk világa.
Lelkednek, Istenem, hadd legyen
Megszentelt temploma a szívem!


3. Ajkunkon hazugság bélyege,
Megrontott életünk átka.
Hogy állunk elődbe így, Urunk,
Naponként Téged imádva?!
Nyisd meg a szemünk, hogy láthassunk,
Szenteld meg ajkunk, hogy áldhassunk!


4. A szívünk összetört, ó, Urunk,
Itt állunk előtted gyászba&#39;.
A mélyből hozd ki az életünk,
Ne szóljon Igéd hiába!
Áldd meg az Igét, hogy érthessük,
Tégedet dicsérve élhessünk!

