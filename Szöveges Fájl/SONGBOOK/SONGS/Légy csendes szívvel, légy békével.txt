Légy csendes szívvel, légy békével

1. Légy csendes szívvel, légy békével,
Bízzál ember az Istenben;
Nála van öröm nagy bőséggel,
Véle boldogulsz mindenben.
Ő minden boldogságok atyja,
A bút örömre fordíthatja:
Légy csendes szívvel!


2. Bár minden elhagy e világban,
Amivel magad biztatod,
Véle minden nyomorúságban
Magadat vigasztalhatod.
Megszámlálja könnycseppjeidet,
Jókor segítségedre siet:
Légy csendes szívvel!


3. Akkor is halja panaszodat,
Mikor mondani nem mered;
Előtte akármely titkodat
Bánatodat kiöntheted,
Keblén sírd ki bús keservedet:
Légy csendes szívvel!


4. Bár késik néha a segítség,
De bizton eljön végre,
Ne zúgolódj, ha nyom az ínség,
Utóbb válik üdvösségre.
Ami lassan jön, bizonyosabb,
Ami késik, kívánatosabb:
Légy csendes szívvel!


5. Van Isten népének szombatja;
Ott véget ér hétköznapunk,
Az Úr terhünket ott lerakja,
Nála vég nélkül vigadunk.
Ott az ég és föld Istenének
Dicsőült ajkról zeng az ének:
Légy csendes szívvel!

