Amint vagyok

1. Amint vagyok, sok bűn alatt,
De mert hallom hívó szavad,
Mert értem áldoztad magad,
Bárány Jézus, jövök.


2. Amint vagyok, nem várva, hogy
Lelkemnek terhe, szennye fogy,
Hozzád, ki megtisztíthatod,
Bárány Jézus, jövök.


3. Amint vagyok, bár gyötrelem
Kétség rágódik lelkemen,
Kívül harcok, bent félelem,
Bárány Jézus, jövök.


4. Amint vagyok, vak és szegény,
Hogy kincset leljek benned én,
Derüljön éjszakámra fény,
Bárány Jézus, jövök.


5. Amint vagyok, nincs semmi gát
Kegyelmed mit ne törne át,
Reád bízom lelkem javát,
Bárány Jézus, jövök.


6. Amint vagyok, hogy a te szent
Kegyed megtudjam, mit jelent,
Már itt, majd egykor odafent,
Bárány Jézus, jövök.

