Első tanúknak lelke ébredj

1. Első tanúknak lelke ébredj,
Hű örökké Sionnak szent falán,
Kik eggyé téve nappalt, éjjelt,
Bár jöjjön ellen, nem hallgatnak ám,
Hívásuk hangzik
messze szerteszét
Népeknek ezrét hozza, ím, feléd!


2. Bár gyúlna föl tüzednek lángja
És futna gyorsan a világon át,
Oh, küldd ki hát aratásba&#39;
Hű munkásoknak buzgó csapatát.
Oh, föld ura, kérésünk száll feléd:
A gabnaföld nagy s munkás nincs elég!


3. Bízd szent igédet sok hívedre,
Kiknek erőt onnan felülről adj,
Oh, küldj segélyt s rohammal vedd be
Pogányság várát, bár hatalma nagy;
Terjeszd, Uram a földön szerteszét
Országodat s neved dicséretét!


4. Fútó tűzként terjedjen igéd,
Ragyogja be a nagy bús éjszakát,
Pogány népeknek roppant sergét
Vezesd vele a tárt ajtókon át.
Ébreszd fel végül Izraelt Te majd
Így adj igédnek teljes diadalt!

