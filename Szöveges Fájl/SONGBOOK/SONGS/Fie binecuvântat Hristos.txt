Fie binecuvântat Hristos

Fie binecuvântat Hristos, Miel fără pată,
El moartea suferi pe crucea-nsângerată!
El, Fiul, coborât din tronuri de lumini,
Primi să fie prins și-ncoronat cu spini,
Și-ncoronat cu spini.


Fie binecuvântat Isus, Stăpânul vieții,
Ce-n veci va străluci ca Steaua dimineții!
Mărire până-n veci, din inimi să-I cântăm,
Pe Bunul Salvator smeriți să-L lăudăm,
Smeriți să-L lăudăm!


Osana în veci de veci! Biserica-i scăpată
De moarte și păcat, prin El eliberată.
El totul a-mplinit când viața Și-a jertfit;
De-aceea să-L iubim precum El ne-a iubit,
Precum El ne-a iubit!


Fie binecuvântat Isus, al nostru Mire!
Ce mult ne mângâiem gândind l-a Sa venire!
Slăvit e-al nostru Domn, cu moartea a luptat
Și, biruind, pe noi de moarte ne-a scăpat
De moarte ne-a scăpat.

