Sokszor úgy érzem összeroskadok

1. Sokszor úgy érzem összeroskadok
Többé nem lesznek jó és szép napok
Nem süt rám a napsugár,
Nem lesz többé tél se nyár,
Lelkem terhével egyedül vagyok.


Éjszakák törnek rám,
És én úgy érzem, megfojt a magány
Félelem, fájdalom, kínozza lelkem,
Hogy el sem mondhatom.


2. Megpróbáltam,
Hogy nagy dolgot teszek,
Minden emberhez nagyon jó leszek
És ha megbántanak,
Nem lesz szívemben harag.
Ez sem oldotta meg a terhemet.


Mit tegyek ezután?
Mikor tűnik fel újra a szivárvány?
Lesz-e még megoldás?
Vagy csak a négy fal vesz körül,
Semmi más?!


3. Van egy út, amit Isten készített,
Csak ott lelsz nyugtot és békességet
Ez az út a kereszt, ahol Isten szent Fia
Minden emberért életét adta!


Még ma jöjj, ahogy vagy,
Hisz Jézus Krisztus
Téged is elfogad!
Félelem, fájdalom,
Eltűnik végleg
S te élhetsz szabadon!

