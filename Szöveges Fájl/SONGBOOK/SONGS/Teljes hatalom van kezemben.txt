Teljes hatalom van kezemben

1. „Teljes hatalom van kezemben,
A föld enyém, s az ég enyém!
Minden napon, minden időben
Ti veletek maradok én!&quot;
Ez volt Megváltónk búcsú szava,
Melyet mind azoknak mondott,
Kik álltak háza kapujában
Erősen, mint az oszlopok.


2. A házad még nincs fölépítve,
Izráel abba hagyta ezt,
Azért lett hát Igéd kiküldve,
S most este ím világos lesz.
A szívek bízni kezdnek abban,
Akiről szent igéd beszél,
Megvidul, s hűen munkálkodik
A lélek, s így életre kél.


3. Minket is egybe hívott műved,
Ó, Jézus Krisztus, nagy király!
Most ünnepeljük nagy erődet,
Mely nagy nevedből hat ki ránk.
Mindenfelől repkedve jönnek
Olajággal galambjaid,
Igédet küldéd minden népnek,
S ez mindenütt dicsőn hódít.


4. Ó, Hős, nagy szenvedéseidnek
Megvan a fényes sikere!
Örvendhetsz örököseidnek,
Kikért ott a kereszt jele.
Követeidnek nyiss új földet,
S kísérd őket mindenfelé.
És gyűjts a zászlódhoz több lelket,
Minden napon s mindenfelé!


5. Te látod messze távolban a
Küldötteid küzdelmeit,
Ó, adj áldást ma mindazokra,
Halld népednek kérelmeit!
És hol e földnek bármely táján
A magvetésbe könny vegyül,
Az általad e könnyek árán,
Jó aratásban részesül.

