În drumul meu au stralucit

În drumul meu au strălucit


În drumul meu au strălucit
Mii raze de iubire,
Ce într-o clip-au limpezit
Cumplita-mi rătăcire;
Și tot ce-a fost întunecat,
Cu blânda Ta privire,
Deplin în mine-a luminat
Nespusa Ta iubire.


Iubirea Ta m-a vindecat,
M-a curățit, m-a luminat.
Și-acum Te laud și Te măresc,
O, scump Păstorul meu ceresc


Aliluia! Inima mea
Poate-astăzi să-nțeleagă
Că, Doamne, Tu mi-ai arătat
Iubirea Ta întreagă.
De haru-acesta minunat
Eu n-aveam cunoștință,
Dar cum și mie îmi fu dat,
ți-aduc recunoștință!


Iubirea Ta m-a vindecat,
M-a curățit, m-a luminat.
Și-acum Te laud și Te măresc,
O, scump Păstorul meu ceresc


Și cine ar putea grăi
A Ta iubire mare,
Ce tot mai mult va străluci,
Pe-ngusta vieții cale?
Isuse, darul Tău slăvit
Mă umple de iubire,
Și sigur, azi, că-s mântuit,
Îți cânt de fericire!

