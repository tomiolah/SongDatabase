Szíved békétlen

1.Szíved békétlen és üres,
Csak bánt a gond, öröm s a lárma,
Oh, jöjj, a Jézus úgy keres,
Jöjj már ma! Jöjj már ma!


2.Gondold meg Jézus hívogat
Szívednek ajtajában állva
Oh, nyisd ki, ez kegyelmi nap,
Nyisd már ma! Nyisd már ma!


3.Ha éltetőd, a napsugár
Bánatra s éjszakára válna,
Jöjj, Megváltódnak keble vár,
Jöjj már ma! Jöjj már ma!


4.Egy lélek se maradjon el,
A kútfő mindeneknek tárva,
Oh, vedd a dús kegyelmet el,
Vedd már ma! Vedd már ma!


5.Mi boldogság mit Jézus ad,
Ki Hozzá jött, még meg nem bánta
Oh, jöjj, siess, Ő elfogad,
El már ma! El már ma!

