Odată L-am văzut trecând

1.Odată L-am văzut trecând
Cu turma, pe păstorul blând,
Mergea cu turma la izvor 
|: Blândul Păstor :|


2.Pe oaia ce căzuse jos
A ridicat-o El, duios
Şi-a dus-o-n braţe iubitor,
|: Blândul Păstor :|


3.Pe alta care la pământ 
Zăcea cu picioruşul frânt
El o legă mângâietor
|: Blândul Păstor :|


4.Dar mai târziu L-am întâlnit,
Cu spini era împodobit
Într-o mulţime de popor
|: Blândul Păstor :|


5.Când L-am văzut, L-am întrebat:Cine sunt cei ce Te-au scuipat?
“Sunt oile ce Le-am fost lor
|: Blândul Păstor :|”


6.Iar cei ce Mă batjocoresc
Şi cei ce cruce-Mi pregătesc,
Sunt cei la care-am fost cu dor
|: Blândul Păstor :|


7.Tăcu…Şi ochii Lui senini
De lacrimi limpezi erau plini
Plângea de mila oilor
|: Blândul Păstor :|

