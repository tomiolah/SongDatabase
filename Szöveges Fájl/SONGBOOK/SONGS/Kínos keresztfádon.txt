Kínos keresztfádon

1. Kínos keresztfádon,
Amikor megváltód,
öröklött bűnéből
Ezt a nagyvilágot,
Ott fakad számunkra,
Hol Néked sírt ásnak,
Dicső glóriája
A feltámadásnak.


2. A föld hogy megindult,
Sziklák meghasadtak,
Elveszett a fénye
A tündöklő napnak.
Győzedelmet hirdet
Új életre kelve,
De nem gonoszságé,
Ez Krisztus győzelme!


3. Oh, e győzelemnek
Vége soha sem lesz!
Ez vezérel minket
Az örök Istenhez.
Mert míg tart e földön
gyászunk, szenvedésünk,
Feltámadott Jézus,
Mi te reád nézünk.

