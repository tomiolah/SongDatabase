Ó, Jézus, lépj körünkbe

1. Ó, Jézus, lépj körünkbe
S mutasd meg örömünkre,
Hogy bennünket szeretsz;
Ki sokszor megjelentél
Közöttünk s ránk tekintél,
Ó, lépj be, áldd meg népedet!


2. Szívünk óhajt dicsérni,
Másokra áldást kérni,
Több szolgáid között.
Parancsaidra várunk,
Szolgálatodra állunk,
Mint engedelmes eszközök.


3. Ki ülsz a magas égben,
Részesíts nevelésben,
Adj nyílt fület nekünk,
Mely mindig Rád figyeljen,
Intésedre ügyeljen,
Világíts folyton Te nékünk!


4. Teljék be rajtunk kedved,
Munkád velünk végeztesd,
Örömmel tesszük azt,
Ha megmentünk csak egyet
A sok ezer holt lelkek
Közül, Te is dicsérve vagy.

