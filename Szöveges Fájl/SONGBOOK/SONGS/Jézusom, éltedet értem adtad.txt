Jézusom, éltedet értem adtad

1. Jézusom, éltedet Értem adtad,
Helyébe én, szegény, Ó, mit adjak?
Mit tettél érettem, Ki nem beszélhetem.
Átadom teljesen Önmagamat.


2. Kegytrónodnál fogadd Hódolatom,
Hittel tekintek föl Rád, Jézusom.
Hordom keresztemet, Zengek dicséretet,
Mindazt, mit tehetek: Néked adom.


3. Követlek Tégedet Csendben mindég,
Kereszted lesz nekem Fő ékesség.
Szeretet, nyájasság, Alázat, jámborság,
Szívbéli tisztaság: Mind Érted ég.


4. Mind, ami van nekem, Tőled ered;
Fény, élet, ész, erő, Te adtad ezt.
Egykor a mennybe&#39; fönt Szent arcodat dicsőn
Láthatom örökkön. Hála Neked!

